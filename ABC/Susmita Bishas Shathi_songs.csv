Writer,Title,Song
Susmita Bishas Shathi,গোধূলী লগন,"একসাথে দুজনে বৃষ্টিতে ভিজে একাকার

ভালবাসা নয়নে আজ তোমার আমার

এখন গোধূলী সময়, মন যেন কিছু চায়

চলোনা পাখি হয়ে, উড়াল দিই অজানায়

আসে যদি কাল বৈশাখী ঝড়,

বল তো কি হবে তারপর

মনে দুজনারই প্রেমের লহর

আসে এখন যদি কোন ঝড়

ঝড় আসবে আসুক

তাকিয়ে থাকতে চাই ঐ দু’নয়নে

ভয় করি না কোন

ঝড় জানেনা ভালবাসার মানে

আজ এই গোধূলি লগন, পাশাপাশি বসে দুজন

পাছে কিছু চায় মন

এই ভয়ে আছি এখন

আসে যদি কাল বৈশাখী ঝড়

যা হবার হোক না তারপর

মনে দুজনারই প্রেমের লহর

আসে এখন যদি কোন ঝড়

তোমাতে প্রেম সব

চাঁদ হয়ে আছ মন আকাশে

রংগীন আমার বাস্তব

আজ তোমার পাশে বসে

প্রেম করব কি অর্পণ

চলছে মাস শ্রাবণ

দেখেছি ভরে দু নয়ন

জানিনা কি হয় কখন"
Susmita Bishas Shathi,নিশিকাব্য,"নিশি গভীর হয়

চোখের পাতা এক হয় না….হয় না,

তুমি কাছে নেই বলে…

দু’চোখ নিদ্রা যায় না…

নিশি কাব্যে তোমার আগমন

দ্যেতনায় তবু এই তনু মন

কাছে এস,করব বরণ

বিনিদ্র রই তোমার কারণ

এই নিশি তুমি বিনা

পূর্ণতা পায় না, পায় না

তুমি কাছে নেই বলে দু’চোখ নিদ্রা যায় না

তুমি এলে এই নিশি আলোয় যাবে ভরে

নিশি থেকে উষা হবে মনের অগোচরে

তুমি এলেই তবে হবো নিদ্রা মগ্ন

হাহাকারে ভরা আজ এই নিশি লগ্ন

তোমার মুখটি করি স্মরণ

মনে আধাঁর স্মৃতি আবরণ

শূন্যতা, শূন্যতা আর হয় না সহন

নিশিজুড়ে আমার জাগরণ…

হাত বাড়িয়ে তোমায়

ছোঁয়া যায় না…যায় না,

তুমি কাছে নেই বলে

দু’চোখ নিদ্রা যায় না"
Susmita Bishas Shathi,শুভ্রচাঁদ,"যেন হাসলেই এই হৃদয়ের পূর্নিমা হয়

যে শূভ্র চাঁদ হয়ে সব করে স্বপ্নময়

সেকি আমার নয়, সে যদি আমার নয় হয় তবে

চারিদিকে কেন মাতে কলরবে তারই সাহারায়

সে তো আমারই আর কারও নয়

পুর্নিমাতে তার ছবি আঁকি হৃদয়ের দেয়ালে

রাত দিন সে বসত করে আমার খেয়ালে

আপন করে রাখি তাকে হৃদয়ের ঘরে

বারবার দেখতে ইচ্ছে হয় দু চোখ ভরে

শূভ্র সে চাঁদ ……

শূভ্র সে চাঁদ আলোকিত করে হৃদয়

সে কি আমার নয়

যাকে তোমার হৃদয় এত ভাবে, তাকে কখনো কাছে পাবে

ভালবাসারই গান শুনে, বল সে কি সাড়া দেবে

আমার গান অবিরত, তার কথা বলে

মাঝে মাঝে তাকে খুঁজে দু’চোখ ভরে জলে

আমি ফাগুন দিনে অপেক্ষায় আছি বসে

শূভ্র সে চাঁদ সুমুখে সব বলছি ভালবেসে

তার এক ঝলক, তার এক ঝলক দুনিয়া ভুলিয়ে দেয়

সে কি আমার নয়"
Susmita Bishas Shathi,আকাঙ্খা,"দিন যায়…

আমার প্রেম যায় বেড়ে…

কতদিন হল দেখি না তারে

কেমনে থাকে সে মনের ঘরে

মিটবে না সাধ এক নজর দেখলে

দেখতে চাই তারে শত জনম ফেলে

দিন যায়, আমার প্রেম যায় বেড়ে…

যা, খুঁজে নিয়ে আয় তারে।

ভুলে যাব তারে ভেবেছি বহুবার

এত ভালবেসে শক্তি নেই ভুলবার।

সে যেন প্রেমের আলো

আমার আঁধার মনের ঘরে।

দিন যায়, আমার প্রেম যায় বেড়ে…

বল রে সখা, কোথায় পাবো খঁজে,

তার চেয়ে বরং তুই থাকনা চোখ বুজে,

চোখের দুনিয়ায় পেয়ে যাবি দেখা তার,

যে ছিল তোর প্রেম কবেকার…

যেদিন দেখব তারে ছুঁয়ে দেব মন

এ মন তার মনেই করব সমর্পণ

তোরা কি বলতে পারিস

কবে আমি দেখব তারে?

দিন যায়, আমার প্রেম যায় বেড়ে…"
Susmita Bishas Shathi,সূর্যমুখী প্রেম,"একটু কাছে এসে

সূর্যমুখী হাসি হেসে

স্বপ্নীল পরিবেশে

বিকেল বেলার শেষে

বলেছিলে ভালবাসি…একদিন

তারই পর থেকে

ভালবেসে তোমাকে

দিন কে বলি রাত

রাত কে বলি দিন

এভাবেই আমি আজ

তোমাতে বিলীন…

সেদিনের সেই বিকেল বেলায়

রৌদ্রছায়ার দারুন খেলায়

ভালবাসার রঙিন ভেলায়

ভেসেছিলাম দু’জনায়।

তারই পর থেকে…

সূর্যমুখীর মত সে হাসি

বেজেছিল প্রাণের বাঁশি

ভালবাসা রাশি রাশি

ছিল…আমরা প্রেম বিলাসী।

তারই পর থেকে…"
Susmita Bishas Shathi,একজনে,"একজনে আছে এই দুনিয়ায়

যাকে নিয়ে স্বপ্ন সাজাই,

রেখেছি তাকে মনের আঙিনায়

তাকে নিয়ে ছন্দ গোছাই।

সে আছে তবু অনেক দূরে তবু

অনেক কাছে বলে মনে হয়

তার মনের প্রেম নিয়ে গল্প লিখি

পায় রূপকথার পরিচয়।

তার মত শোভন এই দুনিয়ায়

কেউ নেই আর,

গোপনে প্রেম দিয়ে চলে যায় আড়ালে

সে প্রেমের কারিগর…

মনের বাগানে শত শত ফুল

তাকে দেব বলে ভাবি,

একজোড়া কপোতকে ডেকে বলি,

“তোরা কি ফুল দিতে যাবি?”

সে গোপনে ভালবেসে যায়

আড়ালে নিজেকে রাখতে চায়,

তার প্রেমকে রেখে দিই

প্রিয় গানের সুরের বাজনায়।

আমিও আড়ালে থাকি

এ মনের আবেগ সহচর।

তিনটি গোলাপ লাল হলুদ সাদা

এনে তাকে দিতে চাই,

একবার আসুক সে সামনে আমার

প্রাণ ভরে দেখতে চাই।

তার জন্যেই তো সব রাখা

সে কথা জানে আমার বিধাতা,

ফুল, পাখিকে তার গল্প বলি

সে আমার অবিনাশী কবিতা।

মনে পড়লেই তাকে

ওঠে আবেগী ঝড়, নিরন্তর।"
Susmita Bishas Shathi,একমুঠো ভালবাসা,"আমি জোছনার আলোয়

তোমার ভালবাসা খুঁজে পাই,

আমি শিশির মাখা ভোরে

তোমার স্বপ্ন ছুঁয়ে যাই।

আমার আবেগ ডোরে

তোমায় বেঁধে রাখতে চাই,

আমি যে তোমায় একমুঠো

ভালবাসা দিতে চাই।

তাকিয়ে দেখ চারপাশে

আমার স্বপ্ন আছে তোমায় ঘিরে,

মায়াবী রাতের কারুকাজে

মায়াবী প্রেমের অশ্রু ঝরে।

আমি গোলাপের বাগানে

তোমার মুখটি দেখতে পাই,

রাতের স্বপ্নে তোমায়

একমুঠো ভালবাসা দিতে চাই।

হৃদয় পারাবারে খুশির ঢেউ

তুমিই তো আনো,

তোমার স্বপ্নে আছি আমি

তুমি ভাল করেই জানো।

আমি শুন্যতার হাহাকারে

তোমায় অনুভব করে যাই,

তোমার স্বপ্নকে আমার চোখেই

আগলে রাখতে চাই।"
Susmita Bishas Shathi,বলছি তোমাকে,"বসে আছো সামনে দেখছি তোমায়,

অপলকে চেয়ে আছি নেই অন্তরায়।

বলো না কে তুমি

এসেছ কোথা থেকে

এই যে তুমি শুনছ নাকি

বলছি তোমাকে।

এতক্ষণে আমার দিকে দেখলে চেয়ে,

কত প্রশ্ন জমা তোমাকে নিয়ে।

ও সুনয়না, শুধু এটুকু বলো না

কে তুমি এসেছ কোথা থেকে

ভাল কি লাগল তোমার

আমাকে দেখে।

চলছে গাড়িটা বেশ জোরে জোরে

মাঝে মাঝে বলছ কথা আস্তে করে।

এত কথা বলতে পারো

নামটাও বলে ফেলো

বলতে যদি না-ও চাও দাওনা লিখে,

কৌতুহল নিয়ে চেয়ে আছি তোমার দিকে

এতক্ষণ একসাথে আমরা দু’জন

বুঝি নি দিন থেকে রাত হল কখন।

দাও না বলে পরিচয়, না জনলেই নয়

এখনই যে যেতে হবে আমাকে,

কি হল হাসছ কেন

আমাকে দেখে?"
Susmita Bishas Shathi,প্রাণ বন্ধুয়া,"প্রাণ বন্ধুয়া…

আজও তোমার আশায় থাকি

পথ চাহিয়া…

সুখের তরে ছেড়েছো ঘর,

আমি কি তবে হলাম পর,

দূরদেশে থেকে দেখো নি তো

এই মনের দুনিয়া!

প্রাণ বন্ধুয়া…

আজও বসন্তে কোকিল ডাকে

আমি ডাকি তোমায়,

জানি না জানি না

কি যাদু করেছো আমায়।

আমি যা ভুলি নি তোমায়

প্রাণ বন্ধুয়া…

আছো তুমি অনেক দূর

কষ্ট লাগে ভেবে,

বলেছিলে এবার এসে

আমার সাথে নেবে।

তাই আমার জন্যে ফেরো ঘর

পার করে দরিয়া…"
