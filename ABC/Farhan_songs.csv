Writer,Title,Song
Farhan,ঘুম,"কথা ছিলো সূর্যের মৃত্যুকালে ছিনাবি তাহার আত্মা ।

কথা ছিলো নীল মেঘ হতে নিয়ে আসবি যন্ত্রনা ।

কথা ছিলো পাপ হতে ধুয়ে ফেলবি তোর শঙ্খ শরীর ।

কথা ছিলো সাঁঝকালে ভালবাসবি মোর নীরজাকে ।

শুয়ে শুয়ে হাত পাতি আধার মাঝে

যদি ঝরে পড়ে তোর অশ্রু ।

কান পাতি শব্দহীন অলিক চরাচর

যদি ভেসে আসে তোর আহবান ।

ঘুম ভেঙ্গে জেগে দেখি দাসত্বের সহস্র বছর

ঘুম ভেঙ্গে জেগে দেখি মৃত্যু শিয়রে শুনছে প্রহর

কথা ছিলো মোর অপরাধের তরীতে ভাসাবি তোর সস্ত্বা ।

কথা ছিলো অর্থহীন চুম্বণ পাবে নতুন সময় ।

কথা ছিলো পঙ্কিল সাগর হতে নিয়ে আসবি আমায় ।

কথা ছিলো আজন্ম অমাবস্যার মৃত্যু এখনি ।

শুনে দেখি কান দিয়ে শুধু শূন্যতা

ছুঁয়ে দেখি চোখ দিয়ে, প্রিয়া অন্যথা

র্নিবান যন্ত্রনায় লাশকাটা ঘরে

ঘুমোও আমার মানুষ ।"
Farhan,নিশ্চুপ আধার,"উড়তে কি পারো বন্ধু আমার?

ধরতে কি পারো তুমি মেঘের জল?

গাইতে কি পারো তুমি আমার গান?

শুনতে কি পারো তুমি আমার কান্না?

দেখতে কি পারো নিঃস্ব প্রাতে

নিঃসঙ্গ মোর একলা চলা ।

ভাসতে কি পারো তুমি আমার সুরে

বুঝতে কি পারো তুমি আমার কথায়?

মিথ্যার বেসাতিতে তোমার জগৎ ।

র্স্পশ করো তুমি আমার কষ্ট

মেঘদল হতে আনো সূর্য সকাল

গেয়ে ওঠো মোর সাথে আমার গান ।

আমি তাকিয়ে রই, নীল আদিগন্ত

মানুষ ভরা খোলা প্রান্তরে,

আর চেয়ে দেখি, তোর খোলা চুলে

ভেসে যায় আমারি স্বপ্নগুলো ।

নিশ্চুপ আধারে ।

তুই উড়িয়ে যা তোর ফানুস, যত ইচ্ছে সাজা মেঘমালা

তুই চেয়ে দেখ কত মানুষ, পথে নেমে ভুলে যা কষ্ট

তুই উড়িয়ে যা তোর ফানুস, তুই বেঁচে থাক নিয়ে আশা

তুই দেখ তোরি মত মানুষ, তুই গেয়ে যা তারই ভাষায়

আমি তাকিয়ে রই খোলা প্রান্তরে, তুই যা, যা ভুলে যা সবই ।

উড়তে কি পারো বন্ধু আমার?

ধরতে কি পারো তুমি মেঘের জল?

গাইতে কি পারো তুমি আমার গান?

ভাসতে কি পারো তুমি নীল জোছনায়?

শুনতে কি পারো মোর প্রিয়ার ঠোটে?

অচেনা আলোর এক মুক্ত বয়ান ।

ভাঙ্গতে কি পারো তুমি দেবতার ঘুম?

দেখতে কি পারো তুমি আমার চোখে?

অক্ষম চিৎকারে বাঁচার নেশা

অগ্নিকন্ঠ হোক তোমার শব্দ

অতল নরকে সাজো তোমার বাসর

গেয়ে ওঠো মোর সাথে আমার গান ।"
Farhan,অন্যকেউ,"আমি না অন্যকেউ নিয়ে যায় তোমায়

যেখানে অবিরত ভেঙে পড়ে সময়;

আমি না অন্যকেউ নীরবে বাঁচে

রক্তসিদুঁর আঁকে যেথা নবআশা;

আমি না অন্যকেউ নিয়ে যায়

আমার কন্ঠ হতে প্রতিবাদ প্রলয়।

তুমি না অন্যকেউ মোর শয্যাতে

জেগে দেখি পূব কোনে তমসা ক্ষয়

তুমি না অন্যকেউ ফিরে আসে আর

ডেকে তোলে বৃত্তবন্দী মন।

সঙ্গী তুমি সোনালী ভোরে অজানা কোনো আলো

আলোয় ভরা আনন্দলোকে নিঃস্ব প্রাতে চলো

তবু জেগে উঠো, বেঁচে উঠো, গেয়ে উঠো আমার এ গান-

তুমি না অন্যকেউ শিয়রে কাঁদে, অধরা ছায়া শূন্যমাঝে ভেঙে পড়ে

তুমি না অন্যকেউ মেলে দেয়

ভোরের আকাশে সোনালীডানা চিল।

যাবে কি তুমি মোর সাথে?

আকাশ উর্ধ্বে ঐ নীল মাঝে,

যেথা অন্ধ বিশ্ব খোঁজে তোমাকে

যাবে কি তুমি মোর সাথে?"
Farhan,স্বদেশ (বলেছিলে তুমি আমায়),"বলেছিলে তুমি আমায়

“এসো, নাও নূতন ভোরের আলো”

দিয়েছিলে শতাব্দীর অবগাহন,

এক মুক্ত সময়ের আহবান।

বলেছিলে তুমি আমায়

“জাগো, শোনো আমার কন্ঠনিষাদ”

দিয়েছিলে অভ্র কোনদিনে,

রোদ গন্ধমাখা জীবন।

বলেছিলে “অপেক্ষা কর, জেনো,

কাটবেই কৃষ্ণপ্রহর”

তবু জেগে দেখি কাঁদছে মানুষ

পুড়ছে আমার স্বদেশ।

আর একটিবার তোমায়

দেখতে চাই, দেখতে চাই।

জেনে রেখো অন্ধকার কোনো কালে হারিয়েছি

আমার অতীত

কবে পাবো অর্থময় নীরবতা,

কবে আসবে স্বাধীনতা।

কবে পাবো নীরজা তোমায়, আসবে আলোক প্রহর-

তবু জেগে দেখি কাঁদছে মানুষ, পুড়ছে আমার স্বদেশ

আর একটিবার তোমায় দেখতে চাই, দেখতে চাই।

আঁধার ভাঙা স্বপ্ন হতে জাগাই

তুমি আসবে বলে মহাকাল স্তব্ধ

কাদের তরে আমার বাঁচা, আমার লড়াই

এখনো তোমার প্রিয়মুখ আমায় বাঁচায়

জানি মুক্তি তোমাতে।"
Farhan,দ্বিতীয় জীবন,"অদৃশ্য চাদরে, দিগন্ত রেখায় বসে আছে সে,

অসংখ্য অনাবিল, পথ পেরিয়ে আশার স্মৃতির ভীড়ে-

রূপালী চাঁদের আলোয় জড়িয়ে থাকা সেই পিচঢালা পথ,

বিষন্ন চারিধার, ছড়িয়ে থাকা মৃদু কুয়াশা-

বিষন্ন ধোঁয়াশায় ধূসর স্মৃতি ঘিরে আছে, তাকে,

আঁধার লহরীর নীল সাজানো আকাশ ছুঁয়ে

জোছনা ভাঙা বালুচরে হারিয়ে যাওয়া,

মনে পড়ে যায় ফেলে আসা পথ পেরিয়ে, সোনালী প্রহর

তবুও সবুজ পথ পেরিয়ে, অসীম ছায়াপথ নিমেষে ছাড়িয়ে,

অবাক বিস্ময়ে।

জীবন স্নৃতি যেন এলোমেলো হয়ে উড়ে যায় একই পলকে,

একই নিমেষে।

তোমায় স্বাগত জানাই, ঝড়া পাতার মত সন্ধ্যায়,

আলোময় বিচরন, দ্বিতীয় জীবন,

ছায়াময় মননে, অবাক নয়নে,

ছায়া সুনিবিড়, বিস্ময়ে দেখি,

দ্বিতীয় জীবন, দ্বিতীয় জীবন।"
