Writer,Title,Song
Gouri Prosonno Mojumder,হাজার টাকার ঝাড়বাতিটা,"হাজার টাকার ঝাড়বাতিটা রাতটাকে যে দিন করেছে

তারই নীচে বাঈজী নাচে ঠুমরী গানের টুকরো ছুঁড়ে

তবলচিটা দিচ্ছে ঠেকা সারেঙ্গীটা সুর ধরেছে

পিচকিরিটা ঢালছে আতর ধূপের ধোঁয়া যাচ্ছে উড়ে।।

পরোয়া তো নেই দু’দশলাখ হয় যদি হোক দেনা,

একটি রাতের মেজাজটা হোক অনেক টাকায় কেনা,

আঙ্গুর ফলের রঙ্গীন রসে পান পেয়ালা ঐ ভরেছে

স্বপ্নে দু’চোখে জড়িয়ে আসুক সুরভি আর সুরায় সুরে।।

(ধরো না, ধরো না সীতাপতি)

রাজা যে টাকাটা মারছে ছুঁড়ে ‘সুবহানআল্লা’ দিয়ে

সেই টাকাটাই পড়তো যদি একটু ঘুরে গিয়ে,

বেঁচে যেতো হয়তো কারো কঠোর জঠোর জ্বালা

খুলে যেত বন্ধ ঘরের অন্ধকারের তালা।

অনাহারের শীতে কেঁপে যে গাছেরই ডাল মরেছে

হয়তো বাঁচার আশা জাগতো শেকড় ফুঁড়ে।।

শেকড় ফুঁড়ে গাছের মতো (বুঝলে সীতাপতি) আগাছাও তো হয়,

মেজাজটাই তো আসল রাজা আমি রাজা নয়,

তোমরা কেন এত বোকা সেই কথাটাই ভাবি,

আমার হীরের আংটি না পেলে ওর,জ্বলতো কি ওই নাকচাবি।।"
Gouri Prosonno Mojumder,যেমন সাপিনীকে পোষ মানায় ওঝা,"যেমন সাপিনীকে পোষ মানায় ওঝা

তেমনি ভালোবাসাকে পোষ মানায় এই রাজা।

ভালোবাসা তার প্রজা।

কখন গন্ধ শুঁকে বলবো আহা খোশ মেজাজের টানে,

বেচারা ফুলগুলো সব তাকিয়ে আছে আমার মুখের পানে

অত সহজে তো মনে রেখো যায় না আমার বোঝা।।

আমার কাছে ভালোবাসা নয়গো শাহজাদী

আমার হারেমে সে পর্দানশীন মাইনে করা বাঁদী।

সার্কাসেরই সিংহ হ’য়ে প্রেম যে দেখায় খেলা,

( ও সে ) আমার কথায় ওঠে বসে এমনি মারের ঠেলা,

করি চাবুক মেরে ভালোবাসার শিরদাঁড়াটা সোজা |"
Gouri Prosonno Mojumder,একগোছা রজনীগন্ধা হাতে দিয়ে বললাম চললাম,"এক গোছা রজনীগন্ধা হাতে দিয়ে বললাম, চললাম।।

বেশ কিছু সময় তো থাকলাম্‌, ডাকলাম, মন রাখলাম

দেখলাম দু’টি চোখে বৃষ্টি, বৃষ্টি ভেজা দৃষ্টি

মনে কর আমি এক মৃত কোনো জোনাকী

সারারাত আলো দিয়ে জ্বললাম।।

এখানেই সব কিছু শেষ নয় বেশ নয় যদি মনে হয়

লিখে নিও গল্পের শেষটা, থাক্‌ না তবু রেশটা

দেখো না গো চেয়ে তুমি আনমনা চরণে

কোন্‌ ফুল ভুল করে দললাম।।"
Gouri Prosonno Mojumder,আমার জীবন যেন একটি খাতা,"আমার জীবন যেন একটি খাতা

শেষ ক’টি যার পাতা নেই

হয়ত ছিল অনেক কিছুই

শেষ ক’টি সেই পাতাতেই।।

মনের কলম তবুও নাছোড়

আঁকবে কিছু স্মৃতির আঁচড়

মিথ্যে আশার প্রলোভনে

আমায় সে তো মাতাবেই।।

সেই ছেঁড়া খাতার পাতাগুলো

ফিরে পেতাম যদি,

হয়ত সাগর হত মরুর বুকে

হারানো এক নদী।।

আঁধার হয়ে দীপের নিচে

ইচ্ছেটাকে বাঁচাই মিছে

ফুল ফুরিয়েও মালাটি মোর

সুঁচ-সুতোতে গাঁথা নেই।।"
Gouri Prosonno Mojumder,বেশ তো না হয় সপ্তঋষির,"বেশ তো না হয় সপ্তঋষির,

অস্তে যাওয়ার প্রহরে হাওয়ার,

কথাগুলো সব ক্লান্ত হবে,

তবুও তো তুমি আমারই রবে।

বেশতো না হয় হাস্নুহেনার গন্ধ

ছড়ানো আবেশ ভরানো

এই যে রাত্রি বিদায় লবে,

তবুও তো তুমি আমারই রবে।

হা হা হা, হাহাহা হা

ও ও ও, ও ও ও …

(তুমি) জানো কি জানো না ফুলেরই এ মালা,

হবে কি হবে না ভুলেরই সে জ্বালা

হয়ত দ্বিধায় দাও গো বিদায়, এইটুকু শুধু কবে।

হা হা হা, হাহাহা হা

ও ও ও, ও ও ও …

(আর) রবো কি রবো না এত কাছাকাছি,

তুমি আছ বলে আমিও তো আছি,

আসুক আড়াল রবে চিরকাল, হৃদয়ের অনুভবে।।"
Gouri Prosonno Mojumder,বনে নয় মনে মোর পাখি আজ গান গায়,"বনে নয় মনে মোর পাখি আজ গান গায়

এই ঝিরি ঝিরি হাওয়া দোলা দিয়ে যায়

গুন গুন ভ্রমরের ফাল্গুন ডাকে মোরে আয় আয় আয়।।

(রে গা পা গা রে সা /নি ধা পা গা রে সা)

এ কি তবে রূপময় অপরূপ দিলো ডাক

স্বপনের সমারোহে বেলা আজ কেটে যাক

সুর আর সুরভীতে উন্মনা মন যেন তারই সাড়া পায়।।

( গা নি সা নি ধা পা মা গা/ মা গা রে সা নি রে সা

গা পা নি পা গা পা মা গা/ মা গা রে সা নি রে সা )

চম্পা বকুলের ভাঙে ঘুম, চঞ্চল হোলো আজ ফাল্গুন

কার সে চরণের সুর বাজে রুমঝুম।

রঙে-রূপে জানি না এ সুন্দর নীলাকাশ

সে কি তবে এ জীবনে মধুরের উপহাস

কার ফুল বাঁশরীতে এই আমি আপনারে যেন খুঁজে পাই।।"
Gouri Prosonno Mojumder,তিনটি মন্ত্র নিয়ে যাদের জীবন সত্যম শিবম সুন্দরম,"তিনটি মন্ত্র নিয়ে যাদের জীবন

সত্যম শিবম সুন্দরম

দুঃখের পৃথিবীটা তাদের কাছে

এক আনন্দ আশ্রম।

সেই মানুষই আসল মানুষ,

যার জীবন পরের তরে

রাজার মুকুট ছেড়ে হাসিমুখে,

সেতো কাঁটার মুকুট পরে

ধূপ চিরদিনই গন্ধ বিলায়

নীরবে সে জ্বলে মরে

পরের সেবায় সে হাসিমুখে

নিজেকে ক্ষয় করে।।"
Gouri Prosonno Mojumder,যেমন শ্রীরাধা কাঁদে শ্যামের অনুরাগী,"যেমন শ্রীরাধা কাঁদে শ্যামের অনুরাগী

তেমন করে কাঁদি আমি পথের লাগি।।

কোথায় আছে সেই নিশানা বলতে কেগো পারে,

গোলক ধাঁধায় মরছি ঘুরে গহীন আঁধিয়ারে

পথকে আমার দোসর করে হয়েছি বিবাগী।।

জানিনা পথ চিনি নাতো কোথায় এসে মেশে,

আঁধার ঘুরে সুয্যি কিগো উঠবে আবার হেসে

আমার ব্যথার সুজন কোথায় কে হবে সোহাগী।।"
Gouri Prosonno Mojumder,তোমার সমাধি ফুলে ফুলে ঢাকা,"তোমার সমাধি ফুলে ফুলে ঢাকা

কে বলে আজ তুমি নাই

তুমি আছ মন বলে তাই।

তোমারই অমন নাম জয় গৌরবে,

স্মরণে যে চিরদিন জানি লেখা রবে,

মরণে হারাতে তোমারে যেন পাই।।

তোমার জীবন যেন কাহিনীর মত,

হে বিজয়ী বীর ছিল জয় তব ব্রত।

ধূপেরই মত যেন মরণে সুখে,

মার জীবন তুমি দিলে হাসি মুখে

এ কথা কখনো যেন না ভুলে যাই ।।"
Gouri Prosonno Mojumder,ও মালিক সারাজীবন কাঁদালে যখন আমায় মেঘ করে দাও,"ও মালিক সারাজীবন কাঁদালে যখন আমায় মেঘ করে দাও

তবু কাঁদতে পারবো পরের দুঃখে অনেক ভাল তাও

মানুষ যেন কোর না আমায় মেঘ করে দাও।।

ফসল হারা শুকনো মাটির বৈশাখেতে তৃষ্ণা পেলে

সাগর থেকে জল এনে যে বৃষ্টি ধারায় দেব ঢেলে

আর রামধনুকে বলবো আমায় রাঙিয়ে দিয়ে যাও।।

আকাশটা যে হবে কাগজ তাতে বিজলী আখর দিয়ে

আরেকটা নয় মেঘদূত হোক লেখা আমায় নিয়ে,

আমি মজনুর চোখে হবো না মেঘ এই কি তুমি চাও?"
Gouri Prosonno Mojumder,ও পলাশ ও শিমুল,"ও পলাশ ও শিমুল

কেন এ মন মোর রাঙালে

জানিনা জানিনা

আমার এ ঘুম কেন ভাঙালে

যার পথ চেয়ে দিন গুনেছি

আজ তার পদধ্বনি শুনেছি।

ও ও বাতাস

কেন আজ বাঁশি তব বাজায়ে

দিলে তুমি এ হৃদয় সাজায়ে।।

যায় বেলা যাক না

আঁখি দুটি থাক না

সুন্দর স্বপ্নে মগ্ন

যেন এল আজ সেই শুভলগ্ন।

এ জীবনে যতটুকু চেয়েছি

মনে হয় তারও বেশি পেয়েছি।

ও ও আকাশ

কেন আজ এত আলো ছড়ায়ে

আমারে যে দিলে তুমি ভরায়ে।।"
Gouri Prosonno Mojumder,কত না নদীর জন্ম হয় আর একটা কেন গঙ্গা হয় না,"কত না নদীর জন্ম হয় আর একটা কেন গঙ্গা হয় না?

কত মানুষ জন্ম লয়, ওরা একটা কেন জাত হয় না?

কত রঙের হয় যে ধেনু দুধের রঙ তো সাদা,

যে মাটিতে ফলে ফসল, সেই তো আবার কাদা,

দুধের সাদা ছাড়া রঙ হয় না, বাউল গানের জাত হয় না

আর একটা তাই গঙ্গা হয় না।

ভিন্ন বৃক্ষে দু’টি কুসুম, ফুটলে গো একসাথে

একই পূজায় লাগে তারা, এক পুজারীর হাতে,

ওরে ফুলের কোন জাত হয় না আর একটা তাই গঙ্গা হয় না।।"
Gouri Prosonno Mojumder,ময়ুরপঙ্খী ভেসে যায়,"ময়ুরপঙ্খী ভেসে যায়

রামধনু জ্বলে তার গায়।

কোন প্রবালের দ্বীপে ভেসে যাই

যেথা তুমি ছাড়া আর কেহ নাই

এই পরী যেথা গান গায়।

সেথা নাই ব্যাথা নাই আঁখি জল

নাই পৃথিবীর এই কোলাহল

সেথা মন শুধু হারাতে যে চায়।

শুনি ঐ ডাকে আমায়

রূপকথা ভরা সেই দেশ,

জানিনা কবে কোথায়

এই চলা হবে শেষ।

কতদূর আর কতদূর

খালি বাজে নিরাশার সুর

মোর ঘুম মাঝি শুধু দাঁড় বায়।"
Gouri Prosonno Mojumder,ঘুম ঘুম রাত ঝিকিমিকি তারা এই মাধবী রাত,"ঘুম ঘুম রাত ঝিকিমিকি তারা এই মাধবী রাত

আসেনি তো বুঝি আর জীবনে আমার।

ঐ চাঁদের তিথিতে বরণ করি এই মধুর তিথিরে স্মরণ করি

ওগো মায়া ভরা রাত ( আর ) ওগো মায়াবিনী চাঁদ।।

বাতাসের সুরে শুনেছি বাঁশী তার

সব কথা গান সুরে সুরে রূপকথা হয়ে যায়

ফুল ঋতু আজ এলো বুঝি মোর জীবনের ফুলছায়

কোথায় সে কতদূর জানিনা ভেসে যায় মনে মনে যেন স্বপ্নের দেশে যাই

আজ তাই কি জীবনের বাসর গড়ি, এই চাঁদের তিথিরে বরণ করি।।"
Gouri Prosonno Mojumder,ঝনক-ঝনক কনক কাঁকন বাজে,"ঝনক-ঝনক কনক কাঁকন বাজে

নতুন নতুন কুঁড়ি ফোটে লাজে।।

এবার আমায় জাগিয়ে দাও

বাঁশিতে সুর লাগিয়ে দাও

কীসের সাড়া পেলাম জানিনা যে।।

তোমার কুহুর ঘুম ভাঙ্গানোর শেষে

আমার গানের সুর ঝরানো কূজন যাবে মিশে।

হৃদয় আমার দুলিয়ে দাও

গোপন ছোঁয়ায় ভুলিয়ে দাও

নতুন আলো ছড়াও প্রাণের মাঝে।।"
Gouri Prosonno Mojumder,কুহুর কবিতা পৃথিবী যে ওই শোনে,"কুহুর কবিতা পৃথিবী যে ওই শোনে

বনের ফাগুন জেগে ওঠে যেন মনে

সেই সুর মোর অনুভোবে খুঁজে পাই

তুমি শোনো আর আমি শুধু গান গাই।

কুঞ্জবাসরে বকুল বঁধুর কানে

মৌ প্রিয়া ওই সুরেরি মন্ত্র আনে

মোর গানে আজ তুমি ছাড়া কেহ নাই

আমি গাই গান তুমি শুধু শোনো তাই

বাতাস রাখাল বাঁশিটিরে ভরে সুরে

তাই শোনে রাত তারা দীপ জ্বালে দূরে

মোর গান আজ তারি যে প্রেরণা চায়

তুমি শোনো ওগো আমি শুধু গান গাই।

তটিনীর স্রোত সুরের স্বপন ভরে

তটের পরাণ সে শুধু মুগ্ধ করে

তারি ‘পরে মোর সুরের খেয়াটি বাই

আমি গাই গান তুমি যেন শোনো তাই।"
Gouri Prosonno Mojumder,ওগো বরষা তুমি,"ওগো বরষা তুমি ঝরো না গো অমন জোরে

কাছে সে আসবে তবে কেমন করে

রিমঝিম রিমঝিম রিমঝিম

এলে না হয় ঝোরো তখন অঝর ধারে

যাতে সে যেতে চেয়েও যেতে নাহি পারে

বিমঝিম ঝিম ঝিম ঝিম।।

মেঘ তুমি চাঁদকে ঢেক যদি ওঠে

চন্দ্রমল্লিকা যেন না ফোটে

আমারি চাঁদ আমার থাকুক

কেউ যেন না দেখে তারে

রিমঝিম রিমঝিম রিমঝিম।।

যেন তার পায়ের নুপুর বাজে রুমঝুম

এত রাতেও ভ্রমর কেন কর গুনগুন

লক্ষী ভ্রমর চুপ করোনা

আসছে সে আজ আমার দ্বারে

রিমঝিম রিমঝিম রিমঝিম।।"
Gouri Prosonno Mojumder,তোমাদের আসরে আজ এই তো প্রথম গাইতে আসা,"তোমাদের আসরে আজ এই তো প্রথম গাইতে আসা

বিনিময়ে চাই তোমাদের প্রশংসা আর ভালবাসা

একদিন তানপুরাটার যে তারগুলো নীরব ছিল

কে যেন আজ তারগুলোকে নতুন সুরে জাগিয়ে দিল

প্রাণে যে সুর লাগিয়ে দিল, প্রাণে যে সুর লাগিয়ে দিল

গানই আমার জীবন ওগো, গানই আমার কাঁদা-হাসা

তোমাদের আসরে আজ এই তো প্রথম গাইতে আসা

তোমাদের এ গান শুনে একটু যদি ভাল লাগে

তবে হব ধন্য আমি তোমাদের প্রশংসারই চেয়ে

ওগো কিছুই তো আর নয়কো দামী

এ হৃদয় ভালবাসার গানেরই এক স্বরলিপি—

জীবনেরই বাঁশীতে যে এ গান আমি বাজিয়ে যাবো

সুরে যে মন সাজিয়ে যাবো

এ গান আমার ফুলের কানে, ভ্রমরেরই প্রাণের ভাষা

তোমাদের আসরে আজ এই তো প্রথম গাইতে আসা

বিনিময় চাই তোমাদের প্রশংসা আর ভালবাসা

তোমাদের আসরে আজ এই তো প্রথম গাইতে আসা"
Gouri Prosonno Mojumder,তুমি আর ডেকো না,"তুমি আর ডেকো না।

পিছু ডেকো না

আমি চলে যাই শুধু বলে যাই

তোমার হৃদয়ে মোর স্মৃতি রেখো না।।

আঁখি জল কভু ফেলো না

নীবির আঁধারে একা।

নেভা দ্বীপ আর জ্বেলো না

পথ আর চেয়ে থেকো না।।

জানি মোর কিছু রবে না

তোমার আমার দেখা এ জীবনে আর হবে না

আমার এ চলে যাওয়া চেয়ে দেখো না

অকারণে ব্যথা পেয় না না।

অকারণে ব্যথা পেয় না

হারালে যাহারে আজ

তারে আর ফিরে চেয় না

বেদনায় হাসি ঢেকো না।।"
Gouri Prosonno Mojumder,না না আজ রাতে আর যাত্রা শুনতে যাবো না,"না না আজ রাতে আর যাত্রা শুনতে যাবো না।

শুনেছি চৌধুরী বাড়িতে নাকি বসেছে আসর

এসেছে কলকাতারই নাম করা সেই নট্ট কোম্পানি

যে পালাটি করছে ও তার নাম যে ‘তাসের ঘর’। (বুঝলে নটবর?)

মুখে রঙ মেখে আর মুখোশ পরে, পরি যে পরচুলো

আমরা যা নয় তাই সেজে সবার চোখে যে দিই ধুলো

ছক-বাঁধা এই জীবন পালায় নেই যে অবসর। (বুঝলে নটবর?)

এই যাত্রাই দেখছি রোজই খোঁজ রাখে কে তারই

(আমার) জীবনটা যে সেই যাত্রা দলের অধিকারী।

আমার মনটা যদি সিরাজ সাজে, ভাগ্য মিরজাফর।। (বুঝলে নটবর?)"
Gouri Prosonno Mojumder,যদি ভাব এ তো খেলা নয়,"যদি ভাব এ তো খেলা নয়

ভুল সে তো শুরুতেই।

না ফুটিতেই কুল যদি ঝরে যায়

কাঁদ শ্রাবণের কাঁদনে।।

যদি শোনো হাওয়ায় কথা বলে

কে জানে সে কার অভিমান।

না জ্বলিতে দীপ যদি নেভে যায়

শুরুতেই হোক অবসান।।

যদি দেখ নীড় ভেঙে দিতে

আকাশেও আসে ঝড়।

মনে করো কোনো বালুচরে তুমি

বেঁধেছিলে এই খেলাঘর।।"
Gouri Prosonno Mojumder,মনে হয় স্বর্গে আছি,"মনে হয় স্বর্গে আছি।

শেকড় ছাড়া গাছ বাঁচে

জল ছাড়া মাছ বাঁচে না

নেশা নিয়ে আমি বাঁচি।।

উর্বশী আর অপ্সরা সব

আমায় ঘিরে কোমর নাচায়

মনে আমার রস জুগিয়ে

ওরা যে আমার বাঁচায়।

এতো ফুলের মধ্যে এখন

মধু খেতে কোনটা বাছি।। (কোনটা বাছি)

মাথা থেকে ভাবনা তাড়ায়

একটু আধটু নেশা করে

মাথা ব্যাথায় কাজ কি আমার

আধ মনই এক মুকুট পড়ে।

***

কিছুই যে কাল থাকবে তো

আজ রাজা কাল তাকে কেউ

রাজা বলে ডাকবে না তো

সুখের বাধন কাঁটতে আছে

নিয়তিই হাত কাচি

কাচিরে ভাই কাচি।।"
Gouri Prosonno Mojumder,এই বালুকা বেলায় আমি লিখেছিনু,"এই বালুকা বেলায় আমি লিখেছিনু

একটি সে নাম আমি লিখেছিনু

আজ সাগরের ঢেউ দিয়ে

তারে যেন মুছিয়া দিলাম।।

কেন তবু বারে বার ভুলে যাই

আজ মোর কিছু নাই

ভুলের বালুচরে যে বাসর বাঁধা হল

জানি তার নেই কোন দাম।

আজ সাগরের ঢেউ দিয়ে

সবকিছু মুছিয়া দিলাম।।

এই সাগরেরই কতো রূপ দেখেছি

কখনো শান্ত রূপে

কখনো অশান্ত সে

আমি শুধু চেয়ে চেয়ে থেকেছি।

মনে হয় এ তো নয় বালুচর

আশা তাই বাঁধে ঘর

দাঁড়ায়ে একলা শুধু

ঢেউ আর ঢেউ গুনি

এ গোনার নেই যে বিরাম।

আজ সবকিছু দিয়ে আমি

জানিনা তো কি যে নিলাম।।"
Gouri Prosonno Mojumder,কে তুমি আমারে ডাকো,"কে তুমি আমারে ডাকো

অলখে লুকায়ে থাকো

ফিরে ফিরে চাই

দেখিতে না পাই।।

মনে তো পড়ে না

তবুও যে মনে পড়ে

হাসিতে গেলেই কেন

হৃদয় আঁধারে ভরে

সমুখের পথে যেতে

পিছনে টানিয়া রাখো।।

নতুন অতিথি দাঁড়ায়ে রয়েছে দ্বারে

তবু ফিরাতে হবে তারে

ভুল করে মালা যদি

দিতে চাই কারো গলে

কেন কাঁপে হাত বলো

বাধা পাই পলে পলে

আমার এ আকাশ শুধু

মেঘে মেঘে কেন ঢাকো।।"
Gouri Prosonno Mojumder,মঙ্গল দ্বীপ জ্বেলে,"মঙ্গল দ্বীপ জ্বেলে

অন্ধকারে দুচোখ আলোয় ভরো প্রভু

তবু যারা বিশ্বাস করে না তুমি আছ

তাদের মার্জনা করো তুমি।।

যে তুমি আলো দিতে প্রতিদিন সূর্য উঠাও

ওদের বুঝিয়ে দাও সেই তুমি

পাথরেও ফুল যে ফোঁটাও।

জীবন মরুতে করুনা ধারায় ধরো প্রভু।।

বল তার কি অপরাধ জন্ম হয়েছে যার পাকে

তোমার ক্ষমা দিয়ে তুমি ফোটাও পদ্ম করে তাকে

ভুল পথে গেলে তুমি এসে হাত ধর প্রভু।।"
Gouri Prosonno Mojumder,আজ দুজনার দুটি পথ,"আজ দুজনার দুটি পথ

ওগো দুটি দিকে গেছে বেঁকে।

তোমার ও পথ আলোয় ভরানো জানি

আমার এ পথ আঁধারে আছে যে ঢেকে।।

সেই শপথের মালা খুলে

আমারে গেছো যে ভুলে।

তোমারেই তবু দেখি বারে বারে

আজ শুধু দূরে থেকে

আমার এ পথ আঁধারে আছে যে ঢেকে।।

আমার এ কূল ছাড়ি

তব বিস্মরণের খেয়া ভরা পালে

অকূলে দিয়েছি পাড়ি।

আজ যত বার দ্বীপ জ্বালি

আলো নয় পাই কালি।

এ বেদনা তবু সহি হাসিমুখে

নিজেকে লুকায়ে রেখে

আমার এ পথ আঁধারে আছে যে ঢেকে।।"
Gouri Prosonno Mojumder,আশা ছিল ভালোবাসা ছিল,"আশা ছিল ভালোবাসা ছিল

আজ আশা নেই, ভালোবাসা নেই।।

এই সেই কৃষ্ণচূড়া যার তলে দাঁড়িয়ে

চোখে চোখ হাতে হাত কথা যেত হারিয়ে।

আজ এখানে আমার আশার সমাধি

ব্যথা জানাবার ভাষা নেই

আশা নেই, ভালোবাসা নেই।।

আজ তুমি কতদূরে মুছে গেছ মরণে

নেই কাছে তবু আছ ব্যাথা ভরা স্মরণে।

ফিরে চলে যায় যে সময় হায় একবার

তার যাওয়া আছে আশা নেই

আজ আশা নেই, ভালোবাসা নেই।।"
Gouri Prosonno Mojumder,আমার স্বপ্ন তুমি ওগো চিরদিনের সাথী,"আমার স্বপ্ন তুমি ওগো চিরদিনের সাথী।

তুমি সূর্য ঊঠা ভোর আমার আর তাঁরায় ভরা রাতি।।

আমি তোমার ছায়া

তোমার আকাশ নীলে আজি নিত্য মেঘের মায়া

তোমায় কাছে পেয়ে

পৃথিবীতে কে আর সুখী বল আমার চেয়ে।

হাতের আঁড়াল দিয়ে বাঁচাও ঝড়ের মুখে বাঁচি।।

তুমি ছেড়ো না হাত পথে

যদি আধার আসে নেমে

গ্রহন যত কর আমায় ততই বাধো প্রেমে।

পাশেই আমার থাকো

জীবনটাকে শান্তি দিয়ে সবুজ করে রাখো

তোমার পুজার দুঃখ সুখের প্রেমের মালা গাথি।।"
Gouri Prosonno Mojumder,পাখীটার বুকে যেন তীর মেরো না,"না না না …

পাখীটার বুকে যেন তীর মেরো না

ওকে গাইতে দাও

ওর কন্ঠ থেকে গান কেরো না।।

দেখো ভেবে পাখীটা মরে গেলে

ফাগুন বিদায় নেবে।

ওর গানই যে ফুল ফোঁটার প্রেরণা।।

চাও নাকি পাখীটা সারা দিন

গান গেয়ে ঘরে ফিরে তার

ভেঙ্গ না ওর সোনার সংসার

কত সুখী ওর ঐ গান শুনে

ফোঁটে যে সূর্যমুখী

যদি আনন্দ পেতে চাও

ওকে তুমি ছেড়ো না।।"
Gouri Prosonno Mojumder,আকাশ কেন ডাকে,"আকাশ কেন ডাকে

মন ছুটি চায়

ময়ূরপঙ্খী মেঘ

ঐ যায় ভেসে যায়।।

দূর থেকে দূর

আরো বহুদূরে

পথ থেকে পথ

চলি ঘুরে ঘুরে

ভাঙা এ মন নিয়ে আমি

একা একা চলেছি কোথায়।।

নীল ভাঙা নীল সুদূর কিনারে

রোদের কারুকাজ মেঘের মিনারে

আমি যে কার কে আমার

সে কথা কি বলবে আমায়।।"
Gouri Prosonno Mojumder,সেদিনও আকাশে ছিল কত তাঁরা,"সেদিনও আকাশে ছিল কত তাঁরা

আজো মনে আছে তোমারি কথা

স্মৃতি নয় এতো ঝরা ফুলে যেন

ভালোবাসা ভরা তোমারি মমতা।।

ঘুম ভুলে যাওয়া কেঁদে ফেরে হাওয়া

এ জীবনে হলো বলো কতটুকু পাওয়া (মনে পড়ে)

বসে মুখোমুখি দুজনেই সুখী

মেঘেরই আড়ালে ছিল চাঁদেরই সেই উঁকি

কানে কানে গানে গানে নীল এ মন

আজো তারা জাগে বড় একা লাগে

প্রেমে আছে ব্যথা বুঝিনি তো আগে

বুকে ব্যথা কি যে বুঝি শুধু নিজে

দুটি চোখ বেদনায় জলে আসে ভিজে

জ্বালা দিতে মালা নিতে দিলে মন।।"
Gouri Prosonno Mojumder,যদি হিমালয় আল্পসের সমস্ত জমাট বরফ,"যদি হিমালয় আল্পসের সমস্ত জমাট বরফ

একদিন গলেও যায়, তবুও তুমি আমার

যদি নায়াগ্রা জলপ্রপাত

একদিন সাহারের কাছে চলেও যায়

তবুও তুমি আমার।

যদি প্রশান্ত মহাসাগরে একফোটা

জল আর নাও থাকে

যদি গঙ্গা-ভলগা-হোয়াংহো

নিজেদের শুকিয়েও রাখে

যদি ভিসুভিয়াস-ফুজিয়ামা

একদিন জ্বলতে জ্বলতে জ্বলেও যায়

তবুও তুমি আমার।

যদি পৃথিবীকে ধ্বংস করতে একদিন

তৃতীয় মহাযুদ্ধও বাঁধে

যদি নিভেও যায় কোনদিন

যতটুকু আলো আছে

ওই সূর্য আর চাদেঁ

যদি সাইবেরিয়ার তুষারে কখনও

সবুজ ফসল ফলেও যায়

তবুও তুমি আমার।।"
Gouri Prosonno Mojumder,এ গানে প্রজাপতি,"এ গানে প্রজাপতি পাখায় পাখায় রঙ ছড়ায়

এ গানের রামধনু তার সাতটি রঙের দোল ঝড়ায়

সীমানা ছাড়িয়ে যাই যে হারিয়ে

গানে আমার কে যে দিলো সুর সে তো জানিনা

আমার এ গান সুনীল সাগর কুলে

মুকুতা খোঁজে শুধু যে ঝিনুক তুলে |

লা— লা— লা— লা—

সে কার বাঁশীতে চায় সে হাসিতে

কাছে আমার আসে কোন দূর সে তো জানিনা"
Gouri Prosonno Mojumder,নিশি রাত বাঁকা চাঁদ আকাশে,"নিশি রাত বাঁকা চাঁদ আকাশে

চুপি চুপি বাঁশি বাজে বাতাস্‌ বাতাসে

নিশি রাত – বাঁকা চাঁদ আকাশে

চুপি চুপি বাঁশি বাজে বাতাসে, বাতাসে।।

ভাংগা ঘরে দুদিনেরই খেলাঘর

হোক ভাংগা, তবু এলো জোসনা।

ফুলে ফুলে ছেয়ে গেল বালুচর

স্বপ্ন বাসর গড়ি রচনা।

এ জীবনে যতটুকু চেয়েছি

মন বলে তার বেশি পেয়েছি, পেয়েছি।।

জীবনেরও পথে পথে চলিতে

যত আশা দিয়ে ছিল ফুরায়ে।

গজমতির হার যেন ঝুলিতে

ভিখারীনি পেল আজ কুড়ায়ে।

এ জীবনে যতটুকো চেয়েছি

মন বলে তার বেশি পেয়েছি, পেয়েছি।।"
Gouri Prosonno Mojumder,পথের ক্লান্তি ভুলে স্নেহ ভরা কোলে তব,"পথের ক্লান্তি ভুলে স্নেহ ভরা কোলে তব

মাগো, বলো কবে শীতল হবো

কত দূর আর কত দূর …

বল মা?

আঁধারের ভ্রুকুটিতে ভয় নাই,

মাগো তোমার চরণে জানি পাবো ঠাঁই ।।

যদি এ পথ চলিতে কাঁটা বেঁধে পায়

হাসিমুখে সে বেদনা সবো

কত দূর আর কত দূর …

বল মা……

চিরদিনই মাগো তব করুণায়

ঘর ছাড়া প্রেম দিশা খুঁজে পায় ।।

ঐ আকাশে যদি মা কভু ওঠে ঝড়

সে আঘাত বুক পেতে লবো

কত দূর আর কত দূর …

বল মা……

যতই দুঃখ তুমি দেবে দাও

তবু জানি কোলে শেষে তুমি টেনে নাও,

মাগো তুমি ছাড়া এ আঁধারে গতি নাই

তোমায় কেমনে ভুলে রবো

কত দূর আর কত দূর …

বল মা……

পথের ক্লান্তি ভুলে স্নেহ ভরা কোলে তব

মাগো, বলো কবে শীতল হবো

কত দূর আর কত দূর …

বল মা?"
Gouri Prosonno Mojumder,এই সুন্দর স্বর্ণালী সন্ধ্যায়,"এই সুন্দর স্বর্ণালী সন্ধ্যায়

একি বন্ধনে জড়ালে গো বন্ধু।।

কোন রক্তিম পলাশের স্বপ্ন

মোর অন্তরে ছড়ালে গো বন্ধু।।

আমলকি পেয়ালের কুঞ্জে,

কিছু মৌমাছি এখনো যে গুঞ্জে

জানি কোন সুরে

মোরে ভরালে গো বন্ধু।।

বাতাসের কথা সে তো কথা নয়

রূপ কথা ঝরে তার বাঁশিতে

আমাদেরও মুখে কোন কথা নেই

যেন দুটি আঁখি ভরে

রাখে হাসিতে।।

কিছু পরে দূরে তারা জ্বলবে

হয়তো তখন তুমি বলবে।

কোন মালা গেঁথে গলে

পরালে গো বন্ধু।।"
Gouri Prosonno Mojumder,শোনো একটি মুজিবরের থেকে,"শোনো, একটি মুজিবরের থেকে

লক্ষ মুজিবরের কন্ঠস্বরের ধ্বনি, প্রতিধ্বনি

আকাশে বাতাসে ওঠে রণি।

বাংলাদেশ আমার বাংলাদেশ।।

সেই সবুজের বুক চেরা মেঠো পথে,

আবার এসে ফিরে যাবো আমার

হারানো বাংলাকে আবার তো ফিরে পাবো।

শিল্পে কাব্যে কোথায় আছে হায় রে

এমন সোনার দেশ।

শোনো, একটি মুজিবরের থেকে

লক্ষ মুজিবরের কন্ঠস্বরের ধ্বনি, প্রতিধ্বনি

আকাশে বাতাসে ওঠে রণি।

বাংলাদেশ আমার বাংলাদেশ।।

বিশ্বকবির সোনার বাংলা, নজরুলের বাংলাদেশ,

জীবনানন্দের রূপসী বাংলা

রূপের যে তার নেইকো শেষ, বাংলাদেশ।.

‘জয় বাংলা’ বলতে মনরে আমার এখনো কেন ভাবো,

আমার হারানো বাংলাকে আবার তো ফিরে পাবো,

অন্ধকারে পুবাকাশে উঠবে আবার দিনমণি।।

শোনো, একটি মুজিবরের থেকে

লক্ষ মুজিবরের কন্ঠস্বরের ধ্বনি, প্রতিধ্বনি

আকাশে বাতাসে ওঠে রণি।

বাংলাদেশ আমার বাংলাদেশ।।"
Gouri Prosonno Mojumder,জীবনটা কিছু নয় শুধু এক মুঠো ধূলো,"জীবনটা কিছু নয়

শুধু এক মুঠো ধূলো।।

চৈতি বাতাসে উড়া

শিমুলেরই তুলো।।

কেন তবে সং সাজাই

সারা মুখে রঙ মাজা

পালা শেষ হলে পরে

পড়ে থাকে সাজ ঘরে

জরির মুকুট আর

মেকি পরচুলো।।

কেন মন ভুল করে

ফুটন্ত ফুল ঝরে

একা একা বসে বসে

কি হবে অংক কষে

হিসাবের খাতাটাকে খোল।।"
Gouri Prosonno Mojumder,আজ এই দিনটাকে,"আজ এই দিনটাকে মনের খাতায় লিখে রাখো

আমায় পড়বে মনে

কাছে দূরে যেখানেই থাকো ।।

হাওয়ার গল্প আর পাখীদের গান শুনে শুনে

আজ এই ফাল্গুনে দুটি চোখে স্বপ্ন শুধু আঁকো ।।

আজ এই দিনটাকে মনের খাতায় লিখে রাখো

আমায় পড়বে মনে

কাছে দূরে যেখানেই থাকো ।

এসো আজ সারাদিন বসে নয় থাকি পাশাপাশি

আজ শুধু ভালবাসাবাসি

শুধু গান আর হাসাহাসি

রঙের বর্ষা ওই নেমেছে যে দেখো ফুলে ফুলে

দুটি হাত তুলে আমাকেই আরো কাছে ডাকো

আজ এই দিনটাকে মনের খাতায় লিখে রাখো

আমায় পড়বে মনে

কাছে দূরে যেখানেই থাকো ।"
Gouri Prosonno Mojumder,কাহারবা নয় দাদরা বাজাও,"আঃ শশীকান্ত কি হচ্ছে, দাদরা বাজাও দাদরা

কাহারবা নয় দাদরা বাজাও, কাহারবা নয় দাদরা বাজাও

উল্টো পাল্টা মারছ চাঁটি শশীকান্ত তুমিই দেখছি

আসরটাকে করবে মাটি, কাহারবা নয় দাদরা বাজাও

রোসনী বাঈয়ের পায়ের পায়েল কলজেটাকে করুক ঘায়েল

আবার পদ্মপাতায় লাগবে না দাগ কলঙ্কপাঁক যতই ঘাঁটি

শশীকান্ত তুমিই দেখছি আসরটাকে করবে মাটি |

কাহারবা নয় দাদরা বাজাও, গোলাপ জল দাও ছিটিয়ে

রক্তে নেশার আগুন ধরাও গোলাপ জল দাও ছিটিয়ে

প্রতি রাতের এই যে আসর এই তো আমার জীবন বাসর

আমার ইচ্ছে করে শূন্যে উঠে মেঘের উপর দিয়ে হাঁটি

আঃ শশীকান্ত তুমিই দেখছি আসরটাকে করবে মাটি

কাহারবা নয় দাদরা বাজাও উল্টোপাল্টা মারছ চাঁটি

শশীকান্ত তুমিই দেখছি আসরটাকে করবে মাটি

কাহারবা নয় দাদরা বাজাও."
Gouri Prosonno Mojumder,ভুল সবই ভুল,"ভুল সবই ভুল

এই জীবনের পাতায় পাতায়

যা লেখা, সে ভুল।

ভুল সবই ভুল

এই শ্রাবণে মোর ফাগুন যদি

দেয় দেখা, সে ভুল।।

প্রশ্ন করে নিজের কাছে…কে আমি,

কোথায় ছিলাম, কোথায় যাব এই আমি।

মেঘের ফাঁকে একটু চাঁদের

ওই রেখা, সে ভুল।।

চলে গেলে ডাকবে না তো কেউ পিছু,

স্মৃতি আমার থাকবে না তো আর কিছু।

যদি ভাবি এই আমি আর

নই একা, সে ভুল।।"
Gouri Prosonno Mojumder,"তুমি যে আমার, ওগো তুমি যে আমার","তুমি যে আমার, ওগো তুমি যে আমার

তুমি যে আমার, ওগো তুমি যে আমার

কানে কানে শুধু একবার বল, তুমি যে আমার

তুমি যে আমার, ওগো তুমি যে আমার।

আমারি পরাণে আসি, তুমি যে বাজাবে বাঁশি।।

সেই তো আমারি সাধনা, চাইনাতো কিছু আর

তুমি যে আমার, ওগো তুমি যে আমার।

তুমি যে আমার দিশা, অকুল অন্ধকারে

দাওগো আমারে ভরে, নীরব অহংকারে।।

জীবন মরুর মাঝে, এসোগো বধুর সাজে।।

সেই তো আমারই জীবনে, তোমারই অভিসার।

তুমি যে আমার, ওগো তুমি যে আমার

কানে কানে শুধু একবার বল,তুমি যে আমার

তুমি যে আমার, ওগো তুমি যে আমার।"
Gouri Prosonno Mojumder,আমি যামিনী তুমি শশী হে,"আমি যামিনী তুমি শশী হে

ভাতিছ গগন মাঝে।।

মম সরসীতে তব উজল

প্রভা বিম্বিত যেন লাজে।।

তোমায় হেরিগো শয়নে

স্বপনে তাম্বুর রাঙ্গা বয়ানে

মরি অপরূপ রূপ মাধুরী

বসন্ত-সম বিরাজে।।

তুমি যে শিশির বিন্দু

মম কুমুদির বক্ষে

না হেরিলে ওগো তোমারে

তমসা ঘনায় চক্ষে।

তুমি অগণিত তাঁরা গগনে

প্রাণবায়ু মম জীবনে

তব নামে মম প্রেম মুরলী

পরাণের মাঝে বাজে।।"
Gouri Prosonno Mojumder,আমার জীবনে নেই আলো আছে আলেয়ার হাতছানি,"আমার জীবনে নেই আলো আছে আলেয়ার হাতছানি

বলিতে পারিনা মুখে আমারে বোঝনা তাও জানি।।

ঝরে যাওয়া মালা শুধু জানে গো কি যে ব্যথা বাজে এই প্রাণে গো

যে প্রদীপ নিভে যায় আঁধারে সে যে আমার ভাগ্য নেয় মানি।।

সম্মুখের পথে তুমি চলিতে যে ছায়াটি পিছনেতে রেখে যাও

তারই মাঝে মিশে আমি থাকি গো তাই আমাদের দেখিতে তুমি নাহি পাও

যে স্রোত নদী ঐ বয়ে যায় তার দুটি তীরে দুটি কুল আছে হায়

সেই স্রোত কার মন রাখে গো তারে দুটি কুল নিতে চায় টানি।।"
Gouri Prosonno Mojumder,বাঁশি শুনে আর কাজ নাই,"বাঁশি শুনে আর কাজ নাই

সে যে ডাকাতিয়া বাঁশি ।।

সে যে দিন-দুপুরে চুরি করে

রাত্রিরেতে কথা নাই।

ডাকাতিয়া বাঁশি

ও…

শ্রবণে বিষ ঢালে শুধু বাঁশি পোড়ায় প্রাণ গড়লে

ঘুচাব তার নষ্টামি আজ আমি

সপিব তা- অনলে।।

সে যে দিন-দুপুরে চুরি করে

রাত্রিরেতে কথা নাই।

ডাকাতিয়া বাঁশি

বাঁশি শুনে আর কাজ নাই সে যে ডাকাতিয়া বাঁশি ।

ও…

বাঁশেতে ঘুণ ধরে যদি কেন বাঁশিতে ঘুণ ধরে না

কতজনায় মরে শুধু পোড়া বাঁশি কেন মরে না।।

চোরা দিন-দুপুরে চুরি করে

রাত্রিরেতে কথা নাই।

ডাকাতিয়া বাঁশি

বাঁশি শুনে আর কাজ নাই সে যে ডাকাতিয়া বাঁশি ।সে যে দিন-দুপুরে চুরি করে

রাত্রিরেতে কথা নাই।

ডাকাতিয়া বাঁশি

বাঁশি শুনে আর কাজ নাই সে যে ডাকাতিয়া বাঁশি ।"
Gouri Prosonno Mojumder,মুছে যাওয়া দিনগুলি আমায় যে পিছু ডাকে,"মুছে যাওয়া দিনগুলি আমায় যে পিছু ডাকে

স্মৃতি যেন আমার এ হৃদয়ে বেদনার রঙ্গে রঙ্গে ছবি আঁকে।

মনে পড়ে যায়, মনে পড়ে যায়

মনে পড়ে যায় সেই প্রথম দেখার স্মৃতি

মনে পড়ে যায় সেই হৃদয় দেবার তিথি

দুজনার দুটি পথ মিশে গেল এক হয়ে নতুন পথের বাঁকে।।

সে এক নতুন দেশে দিনগুলি ছিল যে মুখর কত গানে

সেই সুর কাঁদে আজি আমার প্রাণে

ভেঙ্গে গেছে হায়, ভেঙ্গে গেছে হায়

ভেঙ্গে গেছে আজ সেই মধুর মিলন মেলা

ভেঙ্গে গেছে আজ সেই হাসি আর রঙ্গের খেলা

কোথায় কখন কবে কোন তাঁরা ঝরে গেল

আকাশ কি মনে রাখে।।"
Gouri Prosonno Mojumder,ও নদীরে একটি কথা শুধাই শুধু তোমারে,"ও নদীরে,

একটি কথা শুধাই শুধু তোমারে

বলো কোথায় তোমার দেশ

তোমার নেই কি চলার শেষ

ও নদীরে…

তোমার কোনো বাঁধন নাই তুমি ঘর ছাড়া কি তাই ।।

এই আছো ভাটায় আবার এই তো দেখি জোয়ারে

বলো কোথায় তোমার দেশ

তোমার নেই কি চলার শেষ

ও নদীরে…

এ কূল ভেঙে ও কূল তুমি গড়ো

যার একূল ওকূল দুকূল গেল তার লাগি কি করো?

আমায় ভাবছো মিছেই পর, তোমার নেই কি অবসর

সুখ দুঃখের কথা কিছু কইলে না হয় আমারে …

বলো কোথায় তোমার দেশ

তোমার নেই কি চলার শেষ

ও নদীরে…"
Gouri Prosonno Mojumder,এই রাত তোমার আমার,"এই রাত তোমার আমার

ওই চাঁদ তোমার আমার,

শুধু দুজনের

এই রাত শুধু যে গানের

এই ক্ষণও এ দুটি প্রাণের

কুহু কুজনের

এই রাত তোমার আমার….

তুমি আছো আমি আছি তাই,

অনুভবে তোমারে যে পাই,

শুধু দুজনের

এই রাত তোমার আমার"
Gouri Prosonno Mojumder,এ পথ যদি না শেষ হয়,"এ পথ যদি না শেষ হয়

তবে কেমন হতো তুমি বলোতো

যদি পৃথিবীটা স্বপ্নের দেশ হয়

তবে কেমন হতো তুমি বলোতো ।।

কোন রাখালের ওই ঘর ছাড়া বাঁশীতে,

সবুজের ওই দোল দোল হাসিতে ।।

মন আমার মিশে গেলে বেশ হয়

যদি পৃথিবীটা স্বপ্নের দেশ হয় ।।

তবে কেমন হতো তুমি বলোতো

নীল আকাশের ওই দূর সীমা ছাড়িয়ে,

এই গান যেন যায় আজ হারিয়ে

প্রাণে যদি এ গানের রেশ হয়,

পৃথিবীটা যদি স্বপ্নের দেশ হয় ।।

তবে কেমন হতো তুমি বলোতো

এ পথ যদি না শেষ হয়

তবে কেমন হতো তুমি বলোতো"
Gouri Prosonno Mojumder,কফি হাউস,"কফি হাউসের সেই আড্ডাটা আজ আর নেই

আজ আর নেই

কোথায় হারিয়ে গেল

সোনালী বিকেলগুলো সেই

আজ আর নেই ।

নিখিলেশ প্যারিসে, মঈদুল ঢাকাতে

নেই তারা আজ কোন খবরে

গ্র্যাণ্ডের গীটারিস্ট গোয়ানীস ডিসুজা

ঘুমিয়ে আছে যে আজ কবরে

কাকে যেন ভালোবেসে আঘাত পেয়ে যে শেষে

পাগলা গারদে আছে রমা রায়

অমলটা ধুঁকছে দুরন্ত ক্যানসারে

জীবন করে নি তাকে ক্ষমা হায় ।

সুজাতাই আজ শুধু সবচেয়ে সুখে আছে

শুনেছি তো লাখ্ পতি স্বামী তার

হীরে আর জহরতে আগাগোড়া মোড়া সে

গাড়ীবাড়ী সবকিছু দামী তার

আর্ট কলেজের ছেলে নিখিলেশ সান্যাল

বিজ্ঞাপনের ছবি আঁকতো

আর চোখ ভরা কথা নিয়ে

নির্বাক শ্রোতা হয়ে

ডিসুজাটা বসে শুধু থাকতো ।

একটা টেবিলে সেই তিন চার ঘন্টা

চারমিনারটা ঠোঁটে জ্বলতো

কখনো বিষ্ণু দে কখনো যামিনী রায়

এই নিয়ে তর্কটা চলতো

রোদ ঝড় বৃষ্টিতে যেখানেই যে থাকুক

কাজ সেরে ঠিক এসে জুটতাম

চারটেতে শুরু হয়ে জমিয়ে আড্ডা মেরে

সাড়ে সাতটায় ঠিক উঠতাম ।

কবি কবি চেহারা কাঁধেতে ঝোলানো ব্যাগ

মুছে যাবে অমলের নামটা

একটা কবিতা তার হোল না কোথাও ছাপা

পেলনা সে প্রতিভার দামটা

অফিসের সোশালে ‘অ্যামেচার’ নাটকে

রমা রায় অভিনয় করতো

কাগজের রিপোর্টার মঈদুল এসে রোজ

কি লিখেছে তাই শুধু পড়তো ।

সেই সাত জন নেই আজ

টেবিলটা তবু আছে

সাতটা পেয়ালা অজোও খালি নেই

একই সে বাগানে আজ

এসেছে নতুন কুঁড়ি

শুধু সেই সেদিনের মালী নেই

কত স্বপনের রোদ ওঠে এই কফি হাউসে

কত স্বপ্ন মেঘে ঢেকে যায়

কত জন এল গেলো

কতজনই আসবে

কফি হাউসটা শুধু থেকে যায় ।

কফি হাউসের সেই আড্ডাটা আজ আর নেই

আজ আর নেই

কোথায় হারিয়ে গেল

সোনালী বিকেলগুলো সেই

আজ আর নেই ।"
Gouri Prosonno Mojumder,লালঝুটি কাকাতুয়া ধরেছে যে বায়না,"লালঝুটি কাকাতুয়া ধরেছে যে বায়না

চাই তার লাল ফিতে চিরুণী আর আয়না।।

ঝেল বড় লাল পেড়ে টিয়া রঙ শাড়ি চাই

মন যে ভরা রাগ নিয়ে হলো মুখ ভাড়ি তাই

বাটা ভরা পান দেবো… চাই না

ছোট থেকে কোনো দিন বড় যদি হতে চাও

ভালো করে মন দিয়ে পড়াশুনা করে যাও

দুষ্টুমি করে যে কেউ তারে চায় না"
Gouri Prosonno Mojumder,গানে মোর কোন ইন্দ্রধনু আজ স্বপ্ন ছড়াতে চায়,"গানে মোর কোন ইন্দ্রধনু আজ স্বপ্ন ছড়াতে চায়

হৃদয় ভরাতে চায়।।

মিতা মোর কাকলী কুহু

সুর শুধু যে ঝরাতে চায়

আবেশ ছড়াতে চায় প্রাণে মোর।

মৌমাছিদের গীতালী, পাখায় বাজায় মিতালী।।

মিড় দোলানো সুরে আমার কন্ঠে মালা পরাতে চায় হায়

মিতা মোর কাকলী কুহু

সুর শুধু যে ঝরাতে চায়

আবেশ ছড়াতে চায় প্রাণে মোর।

বাতাস হলো খেয়ালী, শোনায় কি গান হেঁয়ালি

কে জানে গো কার বাশীঁ আজ কি সুর প্রাণে ধরাতে চায় হায়।

মিতা মোর কাকলী কুহু

সুর শুধু যে ঝরাতে চায়

আবেশ ছড়াতে চায় প্রাণে মোর।"
Gouri Prosonno Mojumder,আহা মরি মরি চলিতে চলিতে বাজায় কাঁকন,"আহা মরি মরি চলিতে চলিতে বাজায় কাঁকন পরণে নীলাম্বরী

পাগল আমি ও রূপ দেখে

মনে লয় ঐ অঙ্গ থেকে ও রূপ চুরি করি।

চোখ লয় দু’টি ভ্রমর কাজল কালো

যেন ঐ পদ্ম মুখে মানায় ভালো

ও মুখের কাছে কি তাই হার মেনে যায় পুন্নিমারই কোজাগরী?

দোলে বেণী মণিহারা যেন ফণী

পায়ে তার নুপূর যে ঐ তোলে ধ্বনি

শ্রাবণ ধারার মত রূপলাবণী অঙ্গ থেকে পড়ে ঝরি

পাগল আমি ওরূপ দেখে

মনে লয় ঐ অঙ্গ থেকে ও রূপ চুরি করি।

চুরি করি… চুরি করি… চুরি করি"
Gouri Prosonno Mojumder,আমি চেয়ে চেয়ে দেখি সারাদিন,"আমি চেয়ে চেয়ে দেখি সারাদিন

আজ ঐ চোখে সাগরের নীল

আমি গাইছি গান গাইছি

বুঝি মনে মনে হয়ে গেল মিল।।

কবরীতে ঐ ঝর ঝর কনকচাঁপা

না বলা কথায় থর থর অধর ফাঁপা।

তাই কি আকাশ হলো আজ

আলোয় আলোয় ঝিলমিল।।

এই যেন নয় গো প্রথম

তোমায় যে কত দেখেছি

স্বপ্নের তুলি দিয়ে তাই

তোমার সে ছবি এঁকেছি

মৌমাছি আজ গুনগুন দোলায় পাখা

যেন এ হৃদয় রামধনু খুশীতে মাখা

তাই কি গানে সুরে আজ

ভরে আমায় রিনিকি।।"
Gouri Prosonno Mojumder,মোর ভীরু সে কৃষ্ণকলি,"মোর ভীরু সে কৃষ্ণকলি,

কেন ফুটিয়া ঝরিতে চায়রে

কেন কৃষ্ণ অলির গুঞ্জন শুনে

শরমে মরিতে চায়রে।।

এই সংশয় কেন যায় না

পেয়ে তবু মন পায়না

মোর ফাগুনের বেলা অকারণে

কেন শ্রাবণে ভরিতে চায়রে।।

মন পিয়াসে সাজায়ে বাসর শয্যা

বলি বলি করি গোপন

কথাটি বলিতে কেন গো লজ্জা

কেন আঁধার শেষ হয় না

এই জ্বালা আর সয়না

জয় করা মালা ভয়ে ভয়ে মন

কন্ঠে পরিতে চায়রে।।"
Gouri Prosonno Mojumder,ও শিমুল বন দাও রাঙিয়ে মন,"ও শিমুল বন দাও রাঙিয়ে মন।

কৃষ্ণচূড়া দোপাটি আর পলাশ দিল ডাক।

মধুর লোভে ভীড় জমালো মৌ পিয়াসী অলির ঝাক।।

কামরাঙা বউ মুখ ঢাকে লাল চেলিতে

চোখ গেল দেয় না তারে চোখ মেলিতে।

দেসনি গো লাজ তারে দোহাই কথা রাখ।

আজ সে দোসর খোঁজে ঘোমটা করে ফাঁক

ও তাই ঘোমটা করে ফাঁক।।

আজকে আমার মন হারাবার এলো কিসের লগ্ন গো

কিসের সাড়ায় কার ইশারায় স্বপ্নে আছি মগ্ন গো।

বউ কথা কও ঐ তো বাজায় শাক।

আবেশে করে শুধু হৃদয় ভরে থাক

হেসে প্রহর বয়ে যাক

কৃষ্ণচূড়া দোপাটি আর পলাশ দিল ডাক।।"
Gouri Prosonno Mojumder,এই সুন্দর পৃথিবী ছেড়ে,"এই সুন্দর পৃথিবী ছেড়ে মন যেতে নাহি চায়

তবুও মরণ কেন এখান থেকে ডেকে নিয়ে যায়

কে জানে কোথায়

না না না যাব না মন যেতে নাহি চায়

মনে হয় মানুষেরই সুখে দুখে মিশে থাকি

তাদের কাছে ডাকি কন্ঠ জাড়ায়ে ধরে বলি

যেতে দিও না আমায়

না না না যাব না মন যেতে নাহি চায়

যদি সব কিছু ছেড়ে দিতে হবে

তবু এই আকাশ এই বাতাস পিছু ডাকে কেন তবে।

এ ভুবনে দুদিনেরই তরে শুধু

কেন আশা মিছে মায়া ভালবাসা

ও গো নিঠুর জীবন তুমি মোরে বলো না বিদায়

না না না যাব না মন যেতে নাহি চায়।।"
Gouri Prosonno Mojumder,আমার স্বপ্নে দেখা রাজকন্যা থাকে,"আমার স্বপ্নে দেখা রাজকন্যা থাকে

সাত সাগর আর তের নদীর পারে

ময়ূর পঙ্খী ভিড়িয়ে দিয়ে সেথা

দেখে এলেম তারে

সাত সাগরের পারে।।

সে এক রূপ কথারই দেশ

ফাগুন সেথা হয়না কভু শেষ

তারারই ফুল পাপড়ি ঝড়ায়

সেথায় পথের ধারে।।

সে রূপ কথারই দেশে

যে রঙ আমি কুড়িয়ে পেলেম প্রাণে

সুর হয়ে তাই ঝড়ে আমার গানে।

তাই খুশির সীমা নাই

বুঝি বাতাসে তার মধুর ছোঁয়া পাই

জানিনা আজ হৃদয় কোথায়

হারায় বারে বারে।।"
Gouri Prosonno Mojumder,আর যে পারি না সহিতে,"আর যে পারি না সহিতে

সীমাহীন পথে ক্লান্তি আমার কত যে হবে বহিতে।

পথ চেয়ে চেয়ে দীপ নিভে আসে আমি কাঁদি আর নিয়তি হাসে

ধূপের মত হবে আর কতো নিজেরে ওগো দহিতে!!

শুধু পলে পলে ঝরে গেছে মালা আমি জানি মোর বুকে কি যে জ্বালা

তোমার আলোয় নিলেনা তো ডেকে আঁধারে দিলে না রহিতে।।"
Gouri Prosonno Mojumder,সূর্য ডোবার পালা,"সূর্য ডোবার পালা আসে যদি আসুক বেশ তো

গোধূলির রঙে হবে এ ধরণী স্বপ্নের দেশ তো।।

তারপরে পৃথিবীতে আঁধারের ধূপছায়া নামবেই

মৌমাছি ফিরে গেলে জানি তার গুঞ্জন থামবেই;

সে আঁধার নামুক না, গুঞ্জন থামুক না

কানে তবু রবে তার রেশ তো।।

তারপরে সারারাত দু’জনেই একা একা ভাববো

হৃদয়ের লিপিকাতে কে যেন লিখেছে এক কাব্য।

জোনাকিরা দীপ জ্বেলে আমাদের সাথে রাত জাগবেই,

দু’টি প্রাণে চুপে চুপে নতুন সে সুর এক লাগবেই;

জোনাকিরা জাগুক না, প্রাণে সুর লাগুক না

চাওয়াতে পাওয়াতে হবে শেষ তো।"
Gouri Prosonno Mojumder,যে বাঁশি ভেঙে গেছে,"যে বাঁশি ভেঙে গেছে তারে কেন গাইতে বল?

কেন আর মিছেই তারে সুরের খেয়া বাইতে বল?

আজ সোনার খাঁচায় বন্দী পাখির কন্ঠে যে সেই সুর,

আজ যেন সেই বনের ছায়া সে তো অনেক দূর,

তারে হারিয়ে যাওয়া ফাগুনেরে ফিরে কেন চাইতে বল ?

একদা সুরে সুরে দিত যে হৃদয় ভরে

দেখ তার গানের বীণা ধূলায় পড়ে।

আজ সব হারানোর নীরব ব্যথায় কাঁদে গো যার প্রাণ,

বলো ওগো কেমন করে গাইবে সে তার গান,

মিছে ফাগুন বেলার হাসিতে তার সুরের ভুবন ছাইতে বল।"
Gouri Prosonno Mojumder,যদি কোনদিন ঝরা বকুলের গন্ধে,"যদি কোনদিন ঝরা বকুলের গন্ধে হও তুমি আনমনা,

জেনো ওগো গরবিনী, সে নহে সুরভি,

সে যেন গো এই মিলন তিথির কামনা।।

রাত জাগা এক পাখি

হয়তো সেদিন হারানো সাথীরে কাঁদিয়া ফিরিবে ডাকি

সে নহে কূজন, সে যেন গো এই মিলন তিথির কামনা।।

উতলা মাধবী রাতে স্মৃতি যদি ব্যথা আনে

(তুমি) কেঁদো না গো অভিমানে।

যদি কোন অবসরে

কিছু ব্যথা আর কিছু গান নিয়ে বাতাস বিলাপ করে

সে নহে রোদন, সে যেন গো এই মিলন তিথির কামনা।।"
