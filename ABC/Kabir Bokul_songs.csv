Writer,Title,Song
Kabir Bokul,প্রজাপতি,"লাজুক পাতার মত লজ্জাবতি

তোমাকে ছুয়ে দিতে চাই অনুমতি

স্বপ্নের আবির থেকে

ইচ্ছের সাত রঙ মেখে

তোমার আকাশে হব প্রজাপতি

এক মুঠো জোনাকি দাও ছড়িয়ে

আলোর চাদরে দিয়ে নাও জড়িয়ে

এক মুঠো জোনাকি দেবো ছড়িয়ে

আলোর চাদর দিয়ে নেবো জড়িয়ে

নিবির পিছুপিছু সাধের কিছু কিছু

হৃদয় দেয়া নেয়ার সম্মতি

লাজুক পাতার মত লজ্জাবতি

তোমাকে ছুয়ে দিতে চাই অনুমতি

স্বপ্নের আবির থেকে

ইচ্ছের সাত রঙ মেখে

তোমার আকাশে হব প্রজাপতি

হাত ধরে দুজনে চল হারাবো

না হয় নিষেধ ভুলে দু‘পা বাড়াবো

হাত ধরে দুজনে চল হারাবো

না হয় নিষেধ ভুলে দু’পা বাড়াবো

করে পাশাপাশি

ভালবাসাবাসি

ভালবাসায় বল কি ক্ষতি

লাজুক পাতার মত লজ্জাবতি

তোমাকে ছুয়ে দিতে চাই অনুমতি

স্বপ্নের আবির থেকে

ইচ্ছের সাত রঙ মেখে

তোমার আকাশে হব প্রজাপতি"
Kabir Bokul,যদি ভাবো কিনছ আমায়,"যদি ভাবো কিনছো আমায় ভুল ভেবেছ।

কেনা যায় কণ্ঠ আমার দফা দফা

রুজি রোজগারের জন্য করছি রফা

দু’হাতের আঙুলগুলো কিনতে পারো

আপসেও নেই আপত্তি নেই আমারও

আমাকে না আমার আপস কিনছো তুমি

বলো কে জিতল তবে জন্মভুমি জন্মভুমি।।

টাকাতেই চলছে সবার পাকস্থলী

কেনা আর বেচা নিয়ে গেরস্থালি

নীপাগারে রবীন্দ্রনাথ তেরেকেটে

বাজারের খাবার ঐ ঢুকছে পেটে

প্রতিবাদী কণ্ঠগুলো টাকার ব্যাপার

প্রতিবাদ করতে গেলেও খাবার দাবার

সে তুমি শ্রমিক কিংবা তা ধিন ধা না

পেটে চাই খাবার নয়তো দিন চলে না দিন চলে না

যদি ভাবো খাচ্ছো আমায় ভুল ভেবেছো।

খাওয়া যায় কণ্ঠ আমার দফা দফা

বদহজম হলেই কিন্তু দফা রফা

দুহাতের আঙুলগুলো খেতেও পারো

আপসেও নেই আপত্তি নেই আমারও

আমাকে না আমার আপস খাচ্ছো তুমি।

বলো কে জিতল তবে জন্মভুমি জন্মভুমি।।

কেউ বেচে তার মেহনত হাতের পেশী

কেউ বেচে চুলের বাহার এলোকেশী

কেউ বেচে প্রবন্ধ কোন পত্রিকাতে

আমি বেচি আমার কণ্ঠ তোমার হাতে

বেচি আমি আমার পদ্য সুরের ভাষা

বিরক্তি ঘেন্না এবং ভালোবাসা

আশাটাও পণ্য এখন বাজারদরে

বিকোতে পারলে টাকা আসবে ঘরে আসবে ঘরে

বেচি দিন পাল্টে দেবার গানের জবান

কোনদিন হয়তো অন্য আর কোনো গান

টাকাডুম টাকডুমাডুম নিয়ম ছেড়ে।

মানুষের জন্যে সুদিন আনবে কেড়ে।।"
Kabir Bokul,আজ জানলার কাছে ডেকে গেছে,"আজ জানলার কাছে ডেকে গেছে

এক পাখির মতন সকাল

যেন রাখালিয়া বাঁশি

এই শহুরে গলার ফাঁসি

ছিঁড়ে দেখাবে এ দুনিয়া কার।

বলে সুখে আছো যারা সুখে থাকো

এ-সুখ সইবে না

দুখে আছো যারা বেঁচে থাকো

এ-দুখ রইবে না

বন্ধু এ-দুখ রইবে না।

আমি ভিটেমাটি ছেড়ে এসেছি মহান টাকাপয়সার দেশে

এই দুনিয়া সর্বনেশে

এরা সাগর ডিঙ্গিয়ে বোমা ফেলে আসে বীরপুরুষের বেশে

মরে কখনো-বাঁচেনি-যারা

আহা তাদের খিদের ইতিহাস এক বিশ্রী অন্ধকারা।

আজ সকালকে ডেকে বলি-গাও

রবি-নজরুলগীতি

তাতে আমার ভীষণ প্রীতি

দ্যাখো সুরুচির পরিমিতি।

আমি দেশ ভেঙে ভেঙে দুখান করেছি হিন্দু-মুসলমানে

মুখের ভাষায় দেয়াল উঠেছে

এই জল ওই পানি

আমি সবই মানি সবই মানি

শুধু মানি না যখন রহিম পরাণ ভায়েরা মুক্তি চায়

তারা দু’বেলাই খেতে চায়

আহা পাকস্থলিতে ইসলাম নেই নেইকো হিন্দুয়ানি

তাতে যাহা জল তাহা পানি।

পাখির মতন সকালটা আজ বড় দোটানায় ফেলেছে

বুকের ভেতর যত কথা ছিল তারা ব্যকরণ ভুলেছে।

ষত্ব ণত্ব বিধিতে সিদ্ধ আমি শিক্ষিত বাঙ্গালি

আজ দয়ার দোয়ার কাঙ্গালি

যেন বাঁশি শুনে খালি ভুলে যাই

আমি অন্যের ক্রীতদাস

আমি বারোমাস তেরমাস

খাটি মরণাস্ত্রের লোভে

ভূখা জনতার বিক্ষোভে

এই হৃদয় কাঁপে না দোলে না

আহা নাচে শুধু রায়বেশে

এই সব পেয়েছির দেশে।………"
Kabir Bokul,আমি চাই,"আমি চাই সাঁওতাল তার ভাষায় বলবে রাষ্ট্রপুঞ্জে

আমি চাই মহল ফুটবে সৌখিনতার গোলাপ কুঞ্জে।

আমি চাই নেপালি ছেলেটা গিটার হাতে

আমি চাই তার ভাষাতেই গাইতে আসবে কলকাতাতে।

আমি চাই ঝাড়খণ্ডের তীর ধনুকে

আমি চাই ঝুমুর বাজবে ঝুমুর বাজবে তোমার বুকে।

আমি চাই কাশ্মীরে আর শুনবে না কেউ গুলির শব্দ

আমি চাই মানুষের হাতে রাজনিতি হবে ভীষণ জব্দ।

আমি চাই হিন্দু নেতার সালমা খাতুন পুত্র বধূ

আমি চাই ধর্ম বলতে মানুষ বুঝবে মানুষ শুধু,

আমি চাই বিজেপি নেতার সালমা খাতুন পুত্র বধূ

আমি চাই ধর্ম বলতে মানুষ বুঝবে মানুষ শুধু।

আমি চাই গাছ কাটা হলে শোক সভা হবে বিধান সভায়

আমি চাই প্রতিবাদ হবে রক্ত পলাশে রক্ত জবায়।

আমি চাই পুকুর বুঝালে আকাশ ভাসবে চোখের জ্বলে

আমি চাই সব্বাই যেন দিন বদলের পদ্য বলে।

আমি চাই মন্ত্রীরা প্রেম করুন সকলে নিয়ম করে

আমি চাই বক্তৃতা নয় কবিতা বলুন কণ্ঠ ভরে।

যদি বল চাইছি নেহাত…যদি বল চাইছি নেহাত চাইছি নেহাত স্বর্গ রাজ্য

আমি চাই একদিন হবে একদিন হবে এটা এক রাজ্য।।"
Kabir Bokul,বয়স হয়েছে তাই,"বয়স হয়েছে তাই

এবার ঘোচাতে চাই

দুঃস্বপ্নের ভোর

এশহর থেকে দূরে

মানুষ দাড়াল ঘুরে

আনলো নতুন ভোর

বাড়ছে বয়েস সখা

ভালবাসা একরোখা

বাঁচবেই দুনিয়ায়

গ্রামে গ্রামে দুর্বার

মানুষ রা এইবার

পরিবর্তন চায়

বয়েস বাড়লো সখি

সুর ক্ষ্যাপা চখা চখি

আরো গান গাই চলো

জানলাম দেখলাম

শিমুর নন্দী গ্রাম

বেঁচে থেকে লাভ হলো

বয়স হয়েছে তাই

এবার ঘোচাতে চাই

দুঃস্বপ্নের ভোর

এশহর থেকে দূরে

মানুষ দাড়াল ঘুরে

আনলো নতুন ভোর ।"
Kabir Bokul,কতকালের সেই ঠিকানায়,"কতকালের সেই ঠিকানায়

আমার স্মৃতির একটি পাতায়

কেমন আছো ?

আগের মতই রিক্সা থেকে

নামছো তুমি আমায় দেখে

কেমন আছো ?

এখনো সেই পাঞ্জাবীটা

হারিয়ে যাওয়া সেই চাবিটা

কেমন আছো ?

এলবামে ছোট বেলার ছবি

স্মৃতিতে মাহমুদ্দুন্নবী

কেমন আছো ?

ক্লাস পালিয়ে দেখা হতো

দেখতে দেখতে সময় যেতো

কেমন আছো ?

ঝিলের ধারে হটাৎ বিকেল

শুইয়ে রাখা বাই-সাইকেল

কেমন আছো ?

আসিফ আসতো ছুটির দিনে

স্কুলের বন্ধু রাস্তা চিনে

কেমন আছো ?

সারা সকাল আডদা দিতে

রাজনীতির খবর নিতে

কেমন আছো ?

তর্ক হতো চড়তো গলা

উঁকি দিতে বাড়ীওয়ালা

কেমন আছো ?

মাস গেলে থোক মাইনে নিয়ে

রাখতে কিছু ব্যাংকে গিয়ে

কেমন আছো ?

জমা খরব হিসেব নিকেষ

কোথায় শুরু কোথায় বা শেষ

কেমন আছো ?

অনেক বছর পেরিয়ে এলাম

হটাৎ তোমার দেখা পেলাম

কেমন আছো ?"
Kabir Bokul,পেটকাটি চাঁদিয়াল,"পেটকাটি চাঁদিয়াল মোমবাতি বগ্গা

আকাশে ঘুড়ির ঝাঁক, মাটিতে অবজ্ঞা।।

বয়স বারো কি তেরো ।।

রিকশা চালাচ্ছে,

আকাশে ঘুড়ির ঝাঁক ছেলেটাকে ডাকছে।

বয়স বারো কি তেরো, বড়জোর চোদ্দ,

রিক্শা চালাতে শিখে নিয়েছে সে সদ্য।

ছেলেটার মন নেই প্যাডেলে বা চাক্কায়।।

ঐ তো লেগেছে প্যাঁচ চাঁদিয়াল বগ্গায়।

শান্ দেওয়া মানজায়, বগ্গা ভো কাট্টা।

ছেলেটা চেঁচিয়ে ওঠে “এই নিয়ে আটটা”।

সওয়ার বাবুটি ভাবে, দেরি হয়ে যাচ্ছে।

বিচ্ছু ছোঁড়াটা বড় আস্তে চালাচ্ছে।

“ওই ছোঁড়া, আরে ওই ছোঁড়া ম’ল যা

আট্টা তো তোর কি ?”

সওয়ার বাবুটি দেন রেগে মেগে হুমকি।

বাবুর খ্যাঁকানি শুনে সম্বিত্ ফিরে পায়

ছেলেটা যে করে হোক রিক্শা চালিয়ে যায়।

এ কিশোর পারবে কি এই বোঝা টানতে ?

এই বাবু কোনো দিন পারবে কি জানতে ?

যে ছেলেটা প্রাণপণে রিক্শা চালাচ্ছে,

মুক্তির ঘুড়ি তাকে খবর পাঠাচ্ছে।

পেটকাটি চাঁদিয়াল মোমবাতি বগ্গা

আকাশে ঘুড়ির ঝাঁক, মাটিতে অবজ্ঞা।

পেটকাটি চাঁদিয়াল…"
Kabir Bokul,দুচোখ বুজে যাও কিছু চেয়ে দেখোনা,"দুচোখ বুজে যাও কিছু চেয়ে দেখোনা

দুচোখ বুজে যাও কিছু চেয়ে দেখোনা৷

দুকান বুজে যাও কিছু শুনে দেখোনা৷

কত কী করছে লোকে, কত কী বলছে লোকে –

যাও ভুলে যাও কিছু মনে রেখোনা৷

মনে রাখা বড় বিপদ– কথায় কথায় মনে পড়ে৷

সেদিন ঐ ওপাড়াতে কে যেন গেছে মরে৷ ।।

কিভাবে মরে গেছে চেয়ে যদি দেখেই থাক

অথবা পথের ধারে আচমকা শুনেই থাক –

সে ছিল তোমার আমার মতই একটা দিব্যি মানুষ

ছিল তার ছেলেমেয়ে, বিছানায় মেয়েমানুষ৷

ছিল তার একটা মাথা, দুটো হাত আর দুখানি পা

ময়লা জামাকাপড় কেচে দিত পাড়ার ধোপা৷

খিদে পেলে খিদে পেত তোমার আমার মতই তারও

মিল ছিল আরো অনেক – গোঁজামিলও বলতে পারো৷

এরই মাঝে একটা অমিল – ভীষণ রকম অমিল ছিল৷

মাস দুই আগে হঠাত্ লোকটার চাকরি গেল৷

ফলে কি হল জান?

না জেন না, না জেন না,

জানলে লোকে বলবে কি?

‘লোকে খাচ্ছে না’ ভাবলে গরম ভাতে ঘি

কি করে চটকাবে আর –

কে খাবে আমার খাবার!

না জেননা জানলে লোকে বলবে কি?"
Kabir Bokul,সারারাত জ্বলেছে নিবিড়,"সারারাত জ্বলেছে নিবিড়

ধুসর নীলাভ এক তারা

তারই কিছু রং নাও তুমি

তারই কিছু রঙ নাও তুমি

শহরে জোনাকি জ্বলে না নয়তো

কুড়োতাম সে আগুন নীল হয়তো

যা কিছু নেই

নাই বা হল সব পাওয়া

না পাওয়ার রঙ নাও তুমি

না পাওয়ার রঙ নাও তুমি

বড় বেরঙীন আজকাল

কাছাকাছি

কোন রঙ পাইনা,

তাই দিতে পারি না কিছু

কিছুই রাঙানো হল না নয়তো

আগামীর রঙে ছোপাতাম হয়তো

এই মলিন আর এ ধুসর পথ চাওয়া

এ চাওয়ার রঙ নাও তুমি

আগামীর রঙ নাও তুমি"
Kabir Bokul,জাতিস্মর,"অমরত্মের প্রত্যাশা নেই নেই কোন দাবি দাওয়া

এই নস্সর জীবনের মানে শুধু তোমাকে চাওয়া

মুহূর্ত যায় জন্মের মতো অন্ধ জাতিস্মর

গত জন্মের ভুলে যাওয়া স্মৃতি বিস্মৃত অক্ষর

ছেড়া তাল পাতা পুঁথির পাতায় নিঃস্বাস ফেলে হাওয়া

এই নস্সর জীবনের মানে শুধু তোমাকেই চাওয়া

কাল-কেউটের ফনায় নাচছে লখিন্দরের স্মৃতি

বেহুলা কখনো বিধবা হয় না এটা বাংলার রীতি

ভেসে যায় ভেলা এবেলা ওবেলা একই সব দেহ নিয়ে

আগেও মরেছি আবার মরবো প্রেমের দিব্যি দিয়ে

জন্মেছি আমি আগেও অনেক মরেছি তোমারই কোলে

মুক্তি পাইনি শুধু তোমাকে আবার দেখবো বলে ।।

বার বার ফিরে এসেছি আমরা এই পৃথিবীর টানে

কখনো গাঙড় কখনো কো পাই কপোতাক্ষর গানে

গাঙড় হয়েছে কখনো কাবেরী কখনো বা মিসিসিপি

কখনো রাইন কখনো কঙ্গো নদীদের স্বরলিপি

স্বরলিপি আমি আগেও লিখিনি এখনও লিখিনা তাই

মুখে মুখে ফেরা মানুষের গানে শুধু তোমাকেই চাই

তোমাকে চেয়েছি ছিলাম যখন অনেক জন্ম আগে

তথাগততার নিঃস্বংগতা দিলেম অস্তরাগে

তারই করুনায় ভিখারিনি তুমি হয়েছিলে একা একা

আমিও কাঙাল হলাম আরেক কাঙালের পেয়ে দেখা

নতজানু হয়ে ছিলাম তখনো এখনো যেমন আছি

মাধুকরী হও নয়নমোহিনী স্বপ্নের কাছাকাছি

ঠোঁটে ঠোঁট রেখে ব্যারিকেড কর প্রেমের পদ্যটাই

বিদ্রোহ আর চুমুর দিব্যি শুধু তোমাকেই চাই

আমার স্বপ্নে বিভোর হয়েই জন্মেছ বহুবার

আমি ছিলাম তোমার কামনা বিদ্রোহ চি্তকার

দুঃখ পেয়েছ যতবার জেনো আমায় পেয়েছ তুমি

আমি তোমার পুরুষ আমি তোমার জন্মভূমি

যতবার তুমি জননী হয়েছ ততবার আমি পিতা ।।

কতো সন্তান জ্বালালো প্রেয়সি তোমার আমার চিতা

বার বার আসি আমরা দুজন ।।

বার বার ফিরে যাই

আবার আসবো আবার বলবো

শুধু তোমাকে চাই"
Kabir Bokul,প্রেমেই মুক্তি,"প্রেমেই মুক্তি বন্ধু ওরে

প্রেমেই বাড়িঘর

প্রেমের মাঝেই বন্দি জগত

বান্দা ও ঈশ্বর

প্রেমিক পুরুষ হয়রে ভালো

হয়না স্বার্থপর (২)

প্রেমের টানে নৌকা চলে

নদীর কূলে কূলে

প্রেমের টানে প্রজাপতি

উড়ছে ফুলে ফুলে (২)

প্রেমেই জীবন প্রেমেই মরণ

নাই কিছু তারপর

প্রেমের মাঝেই বন্দি জগত

বান্দা ও ঈশ্বর

প্রেমিক পুরুষ হয়রে ভালো

হয়না স্বার্থপর (২)

নদীর কুলে জোয়ার আসে

চাদের আকর্ষণে

কোন কারণে হয়রে এমন

জানে সর্বজনে (২)

প্রেমের জন্য এই দুনিয়া

নারী এবং নর

প্রেমের মাঝেই বন্দি জগত

বান্দা ও ঈশ্বর

প্রেমিক পুরুষ হয়রে ভালো

হয়না স্বার্থপর (২)"
Kabir Bokul,ভগবান বড় ভালো,"ভগবান কতো ভালো

ভগবান কতো ভালো

অপরের চোখ অন্ধ করেও আমাকে দিলেন আলো,

ভগবান কতো মিষ্টি

ভগবান কতো মিষ্টি

অন্য খামারে আগুন জ্বেলেও আমাকে দিলেন বৃষ্টি।

ভগবান কতো ফর্সা

কালো মানুষকে মাড়বেন বলে সাদাকে দিলেন বর্শা,

ভগবান কতো কালো

ভগবান কতো কালো

কালো মানুষের ছুরিটা কালোরি তলপেটে চমকাল।

ভগবান কতো লক্ষ্মী

ভগবান কতো লক্ষ্মী

মরছে মানুষ এ খবর টের পেলনা তো কাক পক্ষী,

ভগবান কতো সুন্দর

ভগবান কতো সুন্দর

জঙ্গি বিমান ধ্বংস করল শান্ত বিমান বন্দর।

ভগবান আশাবাদী

লাশ কাটা ঘরে তানপুরা নিয়ে অতএব গলা সাধি।

স র গ ম প"
Kabir Bokul,বাঁশরিয়া বাজাও বাঁশি দেখিনা তোমায়,"বাঁশরিয়া বাজাও বাঁশি দেখিনা তোমায়

গেঁয়ো সুর ভেসে বেড়ায় শহুরে হাওয়ায়।

এ শহরে এসছো তুমি কবে কোন রাজ্য থেকে।

তোমাদের দেশে বুঝি সব মানুষই বাঁশি শেখে

আমাদের স্কুল-কলেজে শেখে লোকে লেখা-পড়া।

প্রাণে গান নাই মিছে তাই – রবিঠাকুর মুর্তি গড়া

তোমার ঐ দেহাতী গান দোলে যখন বাঁশির মুখে

আমাদের নকল-ভন্ড কৃষ্টি চালায় করাত বুকে

বুকে আর গলায় আমার শহর কলকাতায়

গেঁয়ো সুর ভেসে বেড়ায় শহুরে হাওয়ায়।

ঠেলা ভ্যান চালাও তুমি কিংবা ভাড়া গাড়ির ক্লিনার

ক’বছরে একবার যাও তোমার দেশের নদীর কিনার

আগে পেলে বাঁশি বাজাও ফেলে আসা ঘরের ডাকে

হেসে গিয়া এমন সুরে হয়ত ডাকো কোলকাতাকে

ফিরে এসে উদাম খাটো গায় গতরে ব্যস্ত হাতে

মজুরিতে ভাগ বসাচ্ছে কারা তোমার কোলকাতাতে

তাদেরই গাইয়ে আমি সাজানো জলসায়

গেঁয়ো সুর ভেসে বেড়ায় শহুরে হাওয়ায়।।"
Kabir Bokul,তাকে ভাবলেই কাহিনীরা ভীড় করে,"শাওন মেঘে কি কথার বৃষ্টি ঝরে

তাঁকে ভাবলেই কাহিনীরা ভীড় করে

কাহিনীর পর কাহিনীর সে কি জেদ

দেখিয়ে দিলেন হুমায়ূন আহমেদ।

ছোট থেকে বড় পাঠকের সংখ্যা কত?

চরিত্রগুলো তাঁর পাঠকের মতো

ধরা ছোঁওয়া যায়, চেনা যায় আয়নায়

আরও বলো আরও গল্পের বায়নায়।

চলেছে বাক্য তাঁরই কলম ধরে

সহজ কথার গল্প সঙ্গে করে

সঙ্গী হয়েছি গল্পের সড়কেই

স্বর্গ ছুঁয়েছি নন্দিত নরকেই।

এ দুনিয়া ছেড়ে অন্য কোথায় যাওয়া

সেখানে নতুন কোনো গল্প খুঁজে পাওয়া

কারুর কারুর পরে না পূর্ণছেদ

আবার লিখুন হুমায়ূন আহমেদ।

শাওন মেঘে কি কথার বৃষ্টি ঝরে

তাকে ভাবলেই কাহিনীরা ভীড় করে।"
Kabir Bokul,তুমি আছো বলে তারা নেভে জ্বলে,"‘তুমি আছো বলে,

তারা নেভে জ্বলে(২)

সাগরেতে নদী খোঁজে মোহনা

তুমি আছো বলে বাঁচি,

পৃথিবীতে আমি আছি,

তুমি অন্য কারো হতে পারো না

আমি নিঃস্ব হয়ে যাবো জানো না

যখন তোমাকে পাবো না’(২)

চোখে চোখ পড়লেই চোখ সরেনা

এত দেখি তবু মন ভরেনা(২)

মায়া মায়া তোমার হাসি

কথা যেন মধুর বাঁশি

আমি পাইনা খুঁজে তোমার তুলনা

আমি নিঃস্ব হয়ে যাবো জানো না

যখন তোমাকে পাবো না’(২)

ভালোবাসা ছাড়া বল কে বাঁচে

থাক তুমি থাক প্রাণের কাছে(২)

তুমি আমার ভালোবাসা

তুমি আমার আলো আশা

তুমি আমার সে কথাটি মানোনা

যখন তোমাকে পাবোনা

‘তুমি আছো বলে,

তারা নেভে জ্বলে(২)

সাগরেতে নদী খোঁজে মোহনা

তুমি আছো বলে বাঁচি,

পৃথিবীতে আমি আছি,

তুমি অন্য কারো হতে পারো না

আমি নিঃস্ব হয়ে যাবো জানো না

যখন তোমাকে পাবো না’(২)"
Kabir Bokul,মুঠো মুঠো স্বপ্ন,"মুঠো মুঠো স্বপ্ন তোমার চোঁখে দেখে দেখে

লুকোচুরি লগ্ল তোমার ছবি এঁকে এঁকে

কিছু গল্প-গল্প ছলে এসে

আরও অল্প অল্প ভালোবেসে

কবে কল্পনাতে তোমায় পেয়েছি।।"
Kabir Bokul,ও গানওয়ালা আরেকটা গান গাও,"ও গানওয়ালা আরেকটা গান গাও

আমার আর কোথাও যাবার নেই

কিচ্ছু করার নেই।

ছেলেবেলার সেই বেহালা বাজানো লোকটা

চলে গেছে বেহালা নিয়ে

চলে গেছে গান শুনিয়ে।

এই পালটানো সময়

সে ফিরবে কি ফিরবে না জানা নেই

ও গানওয়ালা আরেকটা গান গাও

আমার আর কোথাও যাবার নেই

কিচ্ছু করার নেই।

কৈশরে শেষ হওয়া

রঙচঙে স্বপ্নের দিন

চলে গেছে রঙ হারিয়ে

চলে গেছে মুখ ফিরিয়ে।

এই ফাটকাবাজির দেশে

স্বপ্নের পাখিগুলো বেঁচে নেই

ও গানওয়ালা আরেকটা গান গাও

আমার আর কোথাও যাবার নেই

কিচ্ছু করার নেই।"
Kabir Bokul,ও প্রিয় আমি তোমার হতে চাই,"চোখে রাখ চোখ, কিছু কথা হোক।

বলবে শোনবো আমি

হাতে রেখে হাত, সারা দিন রাত

স্বপ্ন পথে নামি

সুখেরই এ লগনে, তুমি আমি দুজনে।

প্রেমেরই পৃথিবী সাজাই

ও প্রিয় আমি তোমার হতে চাই

আজ এই মন শুধু তোমাকে

আরও আরও কাছে পেতে চায়।

দুজনে এই তো, কোন বাধা নেই তো

এসো তবে গল্পে হারাই

ও প্রিয় আমি তোমার হতে চাই"
Kabir Bokul,কালো মাইয়া,"কালো মাইয়া কালো বইলা

কইরো না যে হেলা

ওরে সাদা মুখে নাইরে যাহা

কাল দেহে আছে তাহা

ও কি হায় হায়

কালো মাইয়ার দুঃখ

কেউ বুঝতে না চায়

লিলি শেফালী আর বকুল

সুন্দর যে লাল গোলাপ ফুল

কত ফুল যে আছে দুনিয়ায়

ওরে সবচাইতে দামী ফুল যে

কালো গোলাপ দুনিয়ায়

ও কি হায় হায়

কালো মাইয়ার দুঃখ

কেউ বুঝতে না চায়

সুন্দর মুখের মিষ্টি কথা

শুনে সবাই বিভোর হয়

যায় না বোঝা মনটা কেমন হয়

ওরে কি আছে লুকাইয়া

সাদা অন্তরের ও ভিতরে

ও কি হায় হায়

কালো মাইয়ার দুঃখ

কেউ বুঝতে না চায়

মধুরকন্ঠী কোকিল কালো

পাখির রাজা ফিঙ্গে কালো

সবাই ভালোবাসে কালো চুল

ওরে সব রং মিশে হয়

যেই রং সেইটা কালো রে

ও কি হায় হায়

কালো মাইয়ার দুঃখ

কেউ বুঝতে না চায়"
Kabir Bokul,ব্যস্ততা,"ব্যস্ততা আমাকে দেয় না অবসর

তাই বলে ভেবো না আমায় স্বার্থপর

যেখানে যাই তুমি আছ মনের ভিতর

তোমার মনের কথা বুঝতে আমি

পারি নি হয়ত ভাবছো তুমি

ভালবাসার কথা বলি নি আজ

যেখানে যাই তুমি আছ মনের ভিতর

সুখের তুলি দিয়ে স্বপ্ন এঁকে

আমার চোখের নীলে দিয়েছি রেখে

আমার ভালবাসা নয়তো পাথর

যেখানে যাই তুমি আছ মনের ভিতর"
Kabir Bokul,কৃষ্ণচুড়া লাল হয়েছে ফুলে ফুলে,"কৃষ্ণ চুড়া লাল হয়েছে ফুলে ফুলে

তুমি আসবে বলে।।

রঙ্গধনুটা মেঘ ছুয়েছে আকাশ নীলে

তুমি আসবে বলে

রূপালী ঢেউ খেলে নদীর জলে

পায়ে পায়ের কাছে

তুমি আসবে বলে।।

বলেছিলে আসবে তুমি সেদিন

এই পৃথিবীটা হবে যখনি রঙ্গীন।।

ফুলে ঝরে পথটাতো হারালো অতলে

রাত জাগা চোখ দুটো সাজি কাজলে

পায়ে পায়ের কাছে

তুমি আসবে বলে।।

আসলে না কেন কি সেই কারণ

মন তোমাকে মনে করেছে ধারণ।।

কথা গুলো বানানো কি ছিল সব আসলে

না পাওয়ার বেদনা মনে অনলে

পায়ে পায়ের কাছে

তুমি আসবে বলে।।"
Kabir Bokul,বাজেরে বাজে ঢোল আর ঢাক,"বাজেরে বাজে ঢোল আর ঢাক

এলো রে পহেলা বৈশাখ।।

আজ কৃষ্ণচুড়ার ডালে

লেগেছে ডালে ডালে

সেই রঙ হৃদয়ে ছড়াক

বাতাসে ছড়াল সুগন্ধ

এ মনে এনে দিল ছন্দ

সেই ছন্দে ছন্দে সুখে আনন্দে

সব ব্যথা ধুয়ে মুছে যাক ।।

জেগেছে আজ সারা দেশটা

প্রাণেরই মেলাতে সে রেশটা

আজ বলছে মন তো – মনে আনন্দ

এই আশা ভালবাসা থাক

বাজেরে বাজে ঢোল আর ঢাক

এলো রে পহেলা বৈশাখ।।

আজ কৃষ্ণচুড়ার ডালে

লেগেছে ডালে ডালে

সেই রঙ হৃদয়ে ছড়াক"
