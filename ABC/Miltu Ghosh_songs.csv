Writer,Title,Song
Miltu Ghosh,ও ময়নারে এই গয়নারে আর সয়নারে,"ও ময়নারে এই গয়নারে আর সয়নারে

সজন আমার কদিন ধরে কথা কয়না রে

ও ময়না ময়নারে, ময়না, ময়নারে।।

অভিমানে দু’টি চোখে বিজুরী চমকায়,

সে কেন না বরষায় কে জানে হায়,

কেন কি কারণে তার মনেতে মেঘেরি ভার

আলো হয় না রে।।

তার কাছে যেতে পথে চরণ থমকায়,

আমি চলি কি ভরসায়

সে যদি আর

বুঝেও না বুঝে হায়, আমাকে কাঁদাতে চায়,

কাছে রয় না রে।।"
Miltu Ghosh,বড় একা লাগে এই আঁধারে,"বড় একা লাগে এই আঁধারে

মেঘের খেলা আজ আকাশ পারে।।

সারাটি দিনের কাজে কি জানি কি ভেবে আমি

কেমনে ছিলেম ভুলে এই আমাকে !!

এইতো ভালো ভাবি একা ভুলে থাকা

থাকনা পিছনে পড়ে এই পিছু ডাকা

চেনা অচেনাতে থাকনা মিশে।।"
Miltu Ghosh,"ও আকাশ সোনা সোনা, এ মাটি সবুজ সবুজ","ও আকাশ সোনা সোনা, এ মাটি সবুজ সবুজ

নতুন রঙের ছোঁয়ায় হৃদয় রেঙেছে,

আলোর জোয়ারে খুশির বাঁধ ভেঙেছে।।

এই আছি এই নেই আমি যেন পাখি মেলি পাখনা

সীমানার সীমা ছেড়ে যাই দূর প্রান্তে,

নীড় একা পড়ে থাক্ থাক্ না।

ও সকাল আলো আলো, এ শিশির ঝলমল।।

নতুন রঙের ছোঁয়ায় হৃদয় রেঙেছে,

আলোর জোয়ারে খুশির বাঁধ ভেঙেছে।।

যায় যদি যায় যাক এই মন হারিয়েই যাক না

নিষেধের বাধা নেই ওই নীল শূন্যের সব সীমা ছড়িয়ে যাক না।

এ বাতাস খুশি খুশি, ও পলাশ হাসি হাসি

নতুন রঙের ছোঁয়ায় হৃদয় রেঙেছে,

আলোর জোয়ারে খুশির বাঁধ ভেঙেছে।।"
Miltu Ghosh,অশ্রুতে মোর কান্নাতে মোর রুদ্রবীণার রুক্ষলিখায় জাগো,"অশ্রুতে মোর কান্নাতে মোর রুদ্রবীণার রুক্ষলিখায় জাগো,

বাংলার ঘরে ঘরে আছ যারা মোর মতো ভাগ্যহত।।

পথ চলো তুমি, হোক্ না সে পথ সঙ্গীবিহীন একা

ভয় নেই জেনো সেই পথে তুমি বন্ধুর পাবে দেখা

আঁধারের বুকে তোমরা নিয়ত জ্বলো প্রদীপের মতো।।

দূর হতে শুধু আলেয়ার মতো ভেবেছ তুমি গো যারে,

হয়তো সে আলো জীবনে তোমার দীপ জ্বেলে দিতে পারে।

স্বপ্নের নীড় বৈশাখী ঝড়ে হয়তো বিলীন হবে

চলার এ পথে সেই তো তোমার সঞ্চয় হয়ে রবে

মিথ্যার কাছে সত্য যা কিছু কখনো হবে না নত।।"
Miltu Ghosh,কেন জানিনা যে শুধু তোমার কথাই মনে পড়ে,"কেন জানিনা যে শুধু তোমার কথাই মনে পড়ে

তুমি জানো না তো আমার ছিলে কত যে আপনার

সে স্মৃতি দু’চোখ বেয়ে অশ্রু হয়ে অঝোর ঝরে।।

যে কথা বলব তোমায় ছিল আশা

সে কথা বলতে কেন পাই নি ভাষা

সে যেন বোবা হয়ে রয়ে রয়ে কেঁদে মরে।।

কত যে তোমায় বেসেছিলাম ভালো

সে কি আজ ভাঙা ঘরে চাঁদের আলো ?

এ হৃদয় যখন আমার মুখর হল

সে কেন কাছে এসে হারিয়ে গেল

সে স্মৃতি ধূপের মতো অবিরত আকুল করে।।"
Miltu Ghosh,ফিরে যেতে চাই যেতে চাই,"ফিরে যেতে চাই যেতে চাই

ছিন্ন মনের তারে কে যেন গো বারে বারে

বলে মোর কিছু নাই।।

মনে তো পড়ে না কভু সে কি এসে ফিরে গেছে

তবুও কখন যেন সে বাঁধন ছিঁড়ে গেছে

কী যে অপরাধ মোর একা একা ভাবি তাই।।

শূন্য ঘরের দ্বারে হাওয়া আসে দেখি

আনমনে মনে হয় ফিরে এলো সে কি!

সে আশা নিরাশা হয়ে দু’টি চোখে জেগে থাকে

হারানো দিনের কথা অনুখন লিখে রাখে

আমি বলো কত আর সেই স্মৃতি বয়ে যাই।।"
Miltu Ghosh,জনি না কখন যে সে কিছু কিছু পিছুটান রেখে গেছে,"জনি না কখন যে সে কিছু কিছু পিছুটান রেখে গেছে,

আমারই সমুখে পথ থেমে যায়, স্মৃতি তার ঢেকে আছে।।

তখন থেকেই হৃদয়ের পল্লবে

চৈতালী এসে ধরা দেয় অনুভবে

কেন বুঝি না যে এ কি দ্বিধা লাগে মন লাগে না যে কাজে।।

এ মনে কথা যত কেন ছিল সংযত

যখন পেলাম সময়ের পথ ধরে

দুটি চোখ থেকে যদিও সে গেছে সরে।।

চিনে বা না চিনে নিয়ে গেছে কিনে

বেঁধে গেছে ঋণে ঋণে।।"
Miltu Ghosh,এক তাজমহল গড়ো,"এক তাজমহল গড়ো

হৃদয়ে তোমার আমি হারিয়ে গেলে ।

না থাক যমুনা কাছাকাছি, ক্ষতি নেই

দুটি চোখে যমুনাকে ধরো… ।।

না থাকুক গায়ে তার চুনি পান্না

তোমার প্রেমের ছোঁয়া রেখে

প্রীতির অলঙ্কারে ঢেকে

তাকে আরো অপরূপা করো

না উঠুক তার পাশে পূর্ণিমা চাঁদ

তোমার প্রাণের আলো জ্বেলে

মনের জ্যোছনা টুকু ঢেলে

তাকে আরো অপরূপা করো

এক তাজমহল গড়ো

হৃদয়ে তোমার আমি হারিয়ে গেলে ।

না থাক যমুনা কাছাকাছি, ক্ষতি নেই

দুটি চোখে যমুনাকে ধরো… ।।"
