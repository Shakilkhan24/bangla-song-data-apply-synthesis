Writer,Title,Song
Roton Shaha,কিসের এত গরব করিস ভাই,"কিসের এত গরব করিস ভাই

এটাই আমার সেটাই আমার

চোখ বিঝলেই অন্ধকার

এই আছি এই নাই।।

তালুল মুলুক কিনেরে তুই করিস জমিদারী

দেশ বিদেশে তৈরী করিস কত না ঘর বাড়ি

সাড়ে তিন হাত জমি ছাড়া

শেষ দিনে তোর আর কী চাই

এই আছি এই নাই।।

জ্ঞান শক্তি রূপের বড়াই যে দেহটা ঘিরে

ঘাড় মাংস রক্ত ছাড়া ওতে আছে কিরে

কবর দিলে হয়রে মাটি পুড়লে চিতায় হয় যে ছাই

এই আছি এই নাই।।

তাই তো বলি থাকতে সময় ডাকরে ও মনটারে

যেই বিনা তোর ভিতর বাহির কেউ তো জানে নারে

জীবনটা যে ধন্য হবে যদি রে তাঁর দয়া পাই

এই আছি এই নাই।।"
Roton Shaha,ও রূপসা নদীর মাঝিরে,"ও রূপসা নদীর মাঝিরে

ও মেঘনা নদীর মাঝিরে

ও পদ্মা নদীর মাঝিরে

দোহাই তোমার ধীরে নৌকা বাউ

ময়নামতি গ্রামটি আমায় একটু দেখতে দাও।।

ঐ তো পুরোন পাঠশালা

ঐ তো শিমুলতলার মাঠে

একদল যে করছে চড়ইভাতি

সেই ভীড় শনিবারের হাঠে

ঐ মোড়লবাড়ির বাড়-দুয়ারে

যাত্রা হতো ফি বছরে।

রাতটা জেগে দেখেছি তায়

ময়নামতি গ্রামটি আমায় একটু দেখতে দাও।।

সেই যে পুতুল খেলার ফাঁকে

একদিন হয়েও গেল বিয়ে

কেউ তো ছিল না তিন কূলে

কে আসে বাপের বাড়ি নিয়ে

এই আশা যাওয়ার পথের ধারে

গ্রামটি যখন চোখে পড়ে।

সেই স্মৃতিতে মন যে হয় উধাও।।"
Roton Shaha,ঠিক যেখানে চলতে গেলে,"ঠিক যেখানে চলতে গেলে ঘাসে ডুবে পা

শিরীষ বটের শাখায় শাখায় পাখির জটলা

বৃষ্টি রোদে ধোয়া আকাশ মাটির সবুজ গা

আহা সেইটি আমার গা, আহা সেইটি আমার গাঁ।

সূর্যি ও চাঁদ প্রথম আলোয় দেখে যে তার মুখ

সেই খুশি হয় শ্রাবণে জুঁই ফাগুনে কিংসুক।

হিমছড়ি ঐ নদী শান্ত নিরবধি।

তার বুকেতে ভেসে চলে ছইহাতা ঐ না।।

আহা সেইটি আমার গা, আহা সেইটি আমার গাঁ।

আহা রূপশালী ঐ ধান আরে মিঠে পাতার পান।

উদাস বাউল গান

আর সহজ সরল মানুষেরাই আমার গাঁয়ের প্রাণ

আমার গাঁয়ের প্রাণ

শহর জীবন থাক পিছে থাক এসো কিছুক্ষণ

পল্লী মায়ের কুটির ঘরে রইলো নিমন্ত্রণ

দেবো প্রীতি সুধা মিটবে মনের ক্ষুধা।

ক্লান্তি তোমার শান্তি সুখের পাবে ঠিকানা

আহা সেইটি আমার গা, আহা সেইটি আমার গাঁ।"
