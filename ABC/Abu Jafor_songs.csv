Writer,Title,Song
Abu Jafor,"এই পদ্মা, এই মেঘনা","এই পদ্মা, এই মেঘনা,

এই যমুনা সুরমা নদী তটে।

আমার রাখাল মন, গান গেয়ে যায়

এই আমার দেশ, এই আমার প্রেম

আনন্দ বেদনায়, মিলন বিরহ সংকটে।।

এই মধুমতি ধানসিঁড়ি নদীর তীরে

নিজেকে হারিয়ে যেন পাই ফিরে ফিরে

এক নীল ঢেউ কবিতার প্রচ্ছদ পটে।।

এই পদ্মা, এই মেঘনা,

এই হাজারো নদীর অববাহিকায়।

এখানে রমণীগুলো নদীর মতন

নদী ও রমণীগুলো শুধু কথা কয়।।

এই অবারিত সবুজের প্রান্ত ছুঁয়ে

নির্ভয় নীলাকাশ রয়েছে নুয়ে

যেন হৃদয়ের ভালোবাসা হৃদয়ে ফুটে।।"
Abu Jafor,নিন্দার কাঁটা যদি না বিঁধিল গাঁয়ে,"নিন্দার কাঁটা যদি না বিঁধিল গাঁয়ে

প্রেমের কি স্বাদ আছে বল।।

আঁধার না থাকে যদি কি হবে আলোর

প্রেমের কি স্বাদ আছে বল।।

বাঁশি ডেকে বলে যমুনাকে

অপবাদ যতই আসুক

রায় কি কখনও ঘরে থাকে

কলঙ্ক না লাগে যদি ভালবেসে লাগে কি ভাল।।

হৃদয়ের যমুনাকে জানি

লাজ-ভয় সুনীল জলে ধুয়ে যাবে যত কানাকানি।

ফুলের মুখে কান দিয়ে বিনোদিনী কূল খুঁজে নিল

প্রেমের কি স্বাদ আছে বল

আঁধার না থাকে যদি কি হবে আলোর

প্রেমের কি স্বাদ আছে বল।।"
