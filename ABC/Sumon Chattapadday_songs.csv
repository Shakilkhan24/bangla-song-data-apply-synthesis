Writer,Title,Song
Sumon Chattapadday,একটা থালায় চারটি রুটি,"একটা থালায় চারটি রুটি

একটু আচার একটু ডাল

একই থালায় দুজন খাবে

যুদ্ধ হয়ত আসছে কাল

একটা মাঠে দু’জন সেপাই

দেশ বিভাগের সীমান্তে

দু’জন আছে দুই দিকে

আর বন্ধু তারা অজান্তে

তারা এদেশ ভাগ করেনি

দেয়নি কোথাও খুড়ির দাগ

নেতারা সব ঝগড়া করেন

জলে কুমির ডেঙায় বাঘ

ঝগড়া থাকে আড়াল করে

লাভের মাটি লাভের গুড়

সীমান্তে দুই দেশের সেপাই

দেশপ্রেমের দিনমজুর

দুই কাঁধে দুই বন্দুক

আর বুলেট বেশি খাবার কম

রাজধানীতে হিসেব কষে

এদের নেতা ওদের যম

যমের বাড়ি কাছেই আছে

অনেক দূরে নিজের ঘর

দেশপ্রেমের নজির হল

এই চিতা আর ঐ কবর

ক্ষিধের কিন্তু সীমান্ত নেই

নেই চিতা নেই কবরটাও

যুদ্ধটাকে চিতায় তোল

যুদ্ধটাকেই কবর দাও।।"
Sumon Chattapadday,ঢাকা,"ঐ তো তোমার শহর, ঐ তো তোমার ঢাকা,

আমায় নিয়ে উড়ছে এখন এরোপ্লেনের পাখা৷

ঐ তো তোমার শহর, তোমার গন্ধ মাখা,

বিমান থেকে দেখছি তোমার আমার শহর ঢাকা৷

ঐ তো রাস্তাঘাট ধানমন্ডির কাছে,

ঐ তো আমার বিষণ্ণতা একলা বসে আছে৷

ঐ তো নূরের হাসি, ঐ তো যাকের এলো,

ঐ তো একটা ঠাট্টা শুনে আমার হাসি পেলো৷

ঐ তো তোমার শহর, ঐ তো তোমার ঢাকা,

আমায় নিয়ে উড়ছে এখন এরোপ্লেনের পাখা৷

ঐ তো তোমার শহর, তোমার গন্ধ মাখা,

বিমান থেকে দেখছি তোমার আমার শহর ঢাকা৷

ঐ তো রিকশা ছোটে টয়োটাদের ভীড়ে,

ঐ তো ‘মেরাজ ফকির’ এলেন মায়ের কাছে ফিরে৷

ঐ তো রামেন্দু দা, ঐ তো গুলিস্তান,

হাওয়ায় ভেসে আসছে হঠাত্‍ আযম খানের গান৷

ঐ তো তোমার শহর, ঐ তো তোমার ঢাকা,

আমায় নিয়ে উড়ছে এখন এরোপ্লেনের পাখা৷

ঐ তো তোমার শহর, তোমার গন্ধ মাখা,

বিমান থেকে দেখছি তোমার আমার শহর ঢাকা৷

ঐ তো নতুন কবি রুখসানা আফরীন,

ঐ তো রেওয়াজ করতে বসেন সাবিনা ইয়াসমীন৷

ঐ তো মুক্তিযুদ্ধ যাদুঘরের মোড়,

ছোট্ট মেয়ের রক্ত মাখা স্বাধীনতার ভোর৷

ঐ তো পথের জটলা বিশ্ববিদ্যালয়৷

ঐ তো দাবি – “আসুক সাম্যতন্ত্র বিশ্বময়৷”

ঐ তো তোমার শহর, ঐ তো তোমার ঢাকা,

আমায় নিয়ে উড়ছে এখন এরোপ্লেনের পাখা৷

ঐ তো তোমার শহর, তোমার গন্ধ মাখা,

বিমান থেকে দেখছি তোমার আমার শহর ঢাকা৷

ঐ তো পান্ডুলিপি আখতারুজ্জামান

ইলিয়াসের গদ্য পড়ে লিখছি আমার গান৷

ঐ তো একটা গান তোমার জন্যে বাজে

নাচে ও গানটা শিবলি যেমন নীপার সংগে নাচে৷

ঐ তো শ্লোগান লেখা দেয়াল জুড়ে জুড়ে

পড়তে পড়তে হাওয়ায় ভেসে যাচ্ছি আমি উড়ে৷

একটু পরেই নামবে এরোপ্লেনের চাকা,

দেখবো তোমার অশ্রু দিয়ে কলকাতাটাই ঢাকা"
Sumon Chattapadday,জিতেছি যতটা হেরেছিও ততটাই,"জিতেছি যতটা হেরেছিও ততটাই,

জুয়া খেলে গেছি কামনায় অনুভবে

ভাবনা আমার তোমাকেই বলে যাই,

তুমি কি কখনো আমার ভাগ্য হবে?

মহাকাশ ফুঁড়ে ছুটে চলে নভোযান,

মানুষ নিচ্ছে বিশ্বের তল্লাশ

বিজ্ঞানীরা কি জুয়াই খেলতে যান?

পৃথিবীর বুকে শুকিয়ে যাচ্ছে ঘাস।

কি আছে সৌরমণ্ডল থেকে দূরে?

নভোযান থেকে সংকেত ভেসে আসে

জিজ্ঞাসাগুলো একদম ভবঘুরে,

প্রশ্ন ঘুরছে তারাদের আশেপাশে।

মঙ্গল গ্রহে জরিপ চলছে খুব,

সেখানে শুনছি ঘরবাড়ি তোলা হবে

জল্পনা ছোটে পশ্চিম থেকে পূব,

গ্রাম থেকে গ্রামে ডাক্তার যাবে কবে?

উপসাগরীয় যুদ্ধ টিভিতে দেখে,

খেয়েছে মানুষ রাতের খাবার রোজ

গণহত্যার ছবিগুলো মনে রেখে,

এসেছে শান্তি ঘুমের ওভারডোজ।

আসল যুদ্ধ যেন সিরিয়াল দেখা,

অ্যাকশান খুব জীবন্ত খুনোখুনি

দেখছে মানুষ সপরিবারে বা একা,

ধর্ষণটাও দেখা যাবে এক্ষুনি।

কম্পিউটারে খেলছে আমার মেয়ে,

নিধনের খেলা এ মেরে ফেলছে ওকে

অথবা দৈত্য ফেলছে কাউকে খেয়ে,

মগজে এখন শুধু ভাইরাস ঢোকে।

কারফিউ ছিল মগজে আমার গানে,

সে গান হয়েছে কবেই ক্যাসেট বন্দী

কত বিক্কিরি এইচ.এম.ভি. জানে,

আমি গান গেয়ে করে যাই অভিসন্ধি।

অভিসন্ধিতে লিরিকে দিচ্ছি শান,

সুরে বলে যাই আজকের কথাগুলো

একদিন হবে গণ অভ্যুত্থান,

সেদিন আমার গানের ভাড়ার খুলো।

আপাতত ছোট শিশিতে এ গান ভরে,

ভাসিয়ে দিচ্ছি সময়ের দরিয়ায়

দেখি এ গান ভেসে যায় কতদূর,

ভাবনা আমার তোমার দিকেই যায়।

তোমার শরীরে আমার স্পর্শ পেলে,

ভেবো একজন কামনায় অনুভবে

চেয়েছে তোমায় ভাবনার জুয়া খেলে,

প্রেমিকা আমার কবে বিদ্রোহ হবে

চেয়েছে তোমায় ভাবনার জুয়া খেলে,

প্রেমিকা আমার তুমি বিদ্রোহ হবে।"
Sumon Chattapadday,"নবাব নবাবী করে, নেতা নেতা-গিরি","নবাব নবাবী করে, নেতা নেতা-গিরি

ট্রেনে ট্রেনে গান গায় বাউল ভিকিরী ।।

দালাল তোয়াজ করে, দাদা গাজোয়ারি

রিক্সায় শিস্‌ দেয় জোয়ান সওয়ারী।

যুবকরা প্রেম করে, প্রৌঢ়রা ঘর।

ঘরে ঘরে হানা দেয় বাজারের দর।

মানুষ ভরসা খোঁজে দিনে আর রাতে

ছেলে মেয়েগুলো যেন থাকে দুধে-ভাতে।

খেলোয়াড় খ্যালে আর দেখোয়ার দ্যাখে

এতো দ্যাখে, তবু লোকে পদে পদে ঠ্যাকে।

লেখকেরা লেখে আর প্রকাশক ছাপে

সাহিত্য মরে পূজো সংখ্যার চাপে।

বেকার চাকরী খোঁজে, প্রমোটার প্লট

ধর্মের ষাঁড় খোঁজে হিং-টিং-ছট।

মানুষ ভরসা খোঁজে দিনে আর রাতে

ছেলে মেয়েগুলো যেন থাকে দুধে-ভাতে।

নাচিয়েরা নেচে নেয়,বাঁচিয়েরা বাঁচে

বাঁচবে কি করে লোকে, নিভে যাওয়া আঁচে ?

তবলিয়ে ঠেকা দায়,আঁকিয়েরা রঙ

তালে তাল দিয়ে যায়, হ্যাঁ-হ্যাঁ বলা সং…

থলি হাতে যায় লোকে অলিতে গলিতে

জীবন আসলে বাঁধা পাকস্থলীতে।

মানুষ ভরসা খোঁজে দিনে আর রাতে

ছেলে মেয়েগুলো যেন থাকে দুধে-ভাতে।

মানিয়েরা মেনে নেয় একধার থেকে

কেউ কেউ যায় তবু প্রতিবাদ রেখে।

নাইয়ে স্নান করে ,গাইয়েরা গান

বাইয়েরা বেয়ে যান, খাইয়েরা খান।

ছেলেরা আড্ডা দেয়,গয়লানি ঘোটে

মিছি মিছি কালি দেয় যারা হিংসুটে

মানুষ ভরসা খোঁজে দিনে আর রাতে

ছেলে মেয়েগুলো যেন থাকে দুধে-ভাতে।

বক্তা বুকনি মারে, ভাত মারে কারা ?

রাজনীতি দিয়ে ঢাকা তাদের চেহারা।

কেউ ছোড়ে হাত বোমা, কেউবা প্রণামী

গান ছুড়ে ছুড়ে করি টাকার গোলামী।

গোলাম মালিক খোঁজে, মালিক গোলাম

গোলাম হয়েও আমি গেয়ে রাখলাম।

মানুষ ভরসা খোঁজে দিনে আর রাতে

ছেলে মেয়েগুলো যেন থাকে দুধে-ভাতে।"
Sumon Chattapadday,একলা হতে চাইছে আকাশ,"একলা হতে চাইছে আকাশ

মেঘগুলোকে সরিয়ে দিয়ে

ভাবনা আমার একলা হতে

চাইছে একা আকাশ নিয়ে…

একলা হতে চাইছে গাছটাও

হলদে পাতার আলতো ঝড়ে

পাতায় পাতায় বিষন্নতা

গাছেরও মন কেমন করে…

একলা হতে চাইছে বিকেল

দিন ফুরানো পথের ধারে

রবীন্দ্রনাথ একলা থাকেন

অশ্রু নদীর সুদূর পানে…

একলা হতে চাইছে রাত্রি

অন্ধকারের আড়াল থেকে

ভাবনা আমার একলা হলো

তারায় তারায় আকাশ দেখে…

কোথায় আকাশ একলা হবে

তারার রাজ্য পেরিয়ে গিয়ে

ভাবনা আমার একলা হতে

চাইছে একা আকাশ নিয়ে…

একলা হতে চাইছে আকাশ

মেঘগুলোকে সরিয়ে দিয়ে

ভাবনা আমার একলা হতে

চাইছে একা আকাশ নিয়ে…"
Sumon Chattapadday,ছুটল ছুটিতে দূরপাল্লার ট্রেন,"ছুটল ছুটিতে দূরপাল্লার ট্রেন

ছুটতে ছুটতে এসে গেল আশ্বিন

আগে আর পরে ছোটাছুটি ছোটাছুটি

মাঝখানে কিছু ছুটি কাটানোর দিন

ছুটির ঘুড়িটা ছুটির আকাশে ওড়ে

ঘুড়িতে ঘুড়িতে ছুটির লড়াই লাগে

ছুটির মাঞ্জা পাঞ্জা লড়তে এলো

দেখি কার ঘুড়ি ছুটি পেয়ে যায় আগে৷

ছুটির পাখীটা ছটফট করে রোজ

খাঁচায় বন্দী পালাতে পারে না তাই

দানাপানি তাকে যতই দাওনা তুমি

পাখীর কিন্তু ছুটির আকাশ চাই৷

ভোরের মাটিতে শিউলিফুলের ছুটি

মেটে রং ডাকে সবুজকে আয় আয়

রংগুলো হয় একাকার ছুটি পেলে

ঘাসের সবুজ রোদ্দুরে মিশে যায়

রোদ্দুরে ছুটি পেয়ে গেল প্রজাপতি –

যেখানে ইচ্ছে, যতবার খুশি ঘোরে

ডানায় ডানায় ছুটির দিগ্বিজয় দিগ্বিজয়

রঙে আর রঙে ছুটির নিশান ওড়ে৷

বছর ত্রিশেক চাকরি বাকরি করে

কামালেন জেঠু নিয়েছেন অবসর

দূরদর্শনে দেখছেন ছুটি ছুটি

পেয়েছেন ছুটি অনেক বছর পর

মনে পড়ে তাঁর আরেক জনের কথা

ধিতাং ধিতাং বোলের ছন্দে সুরে

ছোটালেন তিনি গানের অজস্রতা

কাটা ছিল তাঁর টিকিট অনেক দূরে

ছুটির পাখীটা …"
