Writer,Title,Song
Dhijendrolal Roy,আজি নূতন রতনে ভূষণে,"আজি নূতন রতনে ভূষণে যতনে প্রকৃতি সতীরে সাজিয়ে দাও।

আজি সাগরে ভুবনে আকাশে পবনে নূতন কিরণ ছড়িয়ে দাও।।

আজি পুরানো যা কিছু দাও গো ঘুচিয়ে,

মলিন যা কিছু ফেলো গো মুছিয়ে।

শ্যামলে কোমলে কণকে হীরকে ভুবন ভূষিত করিয়ে দাও।।

আজি বীণায় মুরজে স্বননে গরজে জাগিয়া উঠুক গীতি গো

আজি হিয়ার মাঝারে জগতে বাহিরে ভরিয়া উঠুক প্রীতি গো।

আজি নূতন আলোকে নূতন পুলকে

দাও গো ভাসিয়ে ভূলোকে দ্যুলোকে,

নূতন হাসিতে বাসনারাশিতে জীবন মরণ ভরিয়ে দাও।।"
Dhijendrolal Roy,ওরে আমার সাধের বীণা,"ওরে আমার সাধের বীণা,

ওরে আমার সাধের গান।।

তোর ওই কোমল সুরে ব্যথা ঝরে

আকুল করে আমার প্রাণ।।

ও তোর শত তানে একই কথা

শত লয়ে একই ব্যথা

শুধু নিরাশার কাতরতা

হতাশার অপমান।

পার যদি জাগো বীণা

ধরো আরও উচ্চতান

গাইব আমি নূতন গানে

নূতন প্রাণে কম্পমান।

যখন বীণার সুরে গলা সেধে

গাইতে যাই রে ফেলি কেঁদে

শুধু) মিশে যায় সে মনের খেদে

আঁখির জলে অবসান;

কোথায় আনন্দেতে উঠব নেচে

মরা মানুষ উঠবে বেঁচে

আমি পাই না সুধাসাগর ছেঁচে

ভাগ্যে শুধুই বিষপান!

পার যদি জাগো বীণা

ধরো আরও উচ্চতান

গাইব আমি নূতন গানে

নূতন প্রাণে কম্পমান।

বীণা পার যদি জাগো তবে

বেজে ওঠো উচ্চরবে

আজ নূতন সুরে গাইতে হবে

আমি সঙ্গে ধরি তান

ছেড়ে লোকলজ্জা, সমাজ-ভয়

যাতে, সবাই আবার মানুষ হয়

এমনি গাইতে পারি দয়াময়

কর এই বরদান।

পার যদি জাগো বীণা

ধরো আরও উচ্চতান

গাইব আমি নূতন গানে

নূতন প্রাণে কম্পমান।"
Dhijendrolal Roy,হৃদয় আমার গোপন করে,"হৃদয় আমার গোপন করে

আর ত লো সই রৈতে নারি,

ভরা গাঙে ঝড় উঠেছে –

থর থর কাঁপছে বারি।

ঢেউয়ে ঢেউয়ে নৃত্য তুলে

ছাপিয়ে উঠে কূলে কূলে

বাঁধ দিয়ে এ মত্ত তুফান

আর কি ধরে’ রাখতে পারি।

মানের মানা শুনবো না আর

মান-অভিমান আর কি সাজে,

মানের তরী ভাসিয়ে দিয়ে

ঝাঁপ দেবো এই তুফানমাঝে।"
Dhijendrolal Roy,আমরা এমনই এসে ভেসে যাই,"আমরা এমনই এসে ভেসে যাই –

আলোর মতন, হাসির মতন,

কুসুমগন্ধরাশির মতন,

হাওয়ার মতন, নেশার মতন

ঢেউয়ের মতো ভেসে যাই।

আমরা অরুণ-কনক কিরণে চড়িয়া নামি;

আমরা সান্ধ্য রবির কিরণে অস্তগামী;

আমরা শরৎ ইন্দ্রধনুর বরণে

জ্যোৎস্নার মতো চকিত চরণে,

চপলার মতো চকিত চমকে

চাহিয়া, ক্ষণিক হেসে যাই।

আমরা স্নিগ্ধ, কান্ড, শান্তি-সুপ্তিভরা

আমরা আসি বটে, তবু কাহারে দিই না ধরা

আমরা শ্যামলে শিশিরে গগনের নীলে

গানে, সুগন্ধে, কিরণে-নিখিলে

স্বপ্নরাজ্য হতে এসে, ভেসে

স্বপ্নরাজ্য দেশে যাই।"
Dhijendrolal Roy,আমরা – মলয় বাতাসে ভেসে যাবো,"আমরা – মলয় বাতাসে ভেসে যাবো

শুধু কুসুমের মধু করিব পান;

ঘুমোবো কেতকী সুবাস শয়নে

চাঁদের কিরণে করিব স্নান।

কবিতা করিবে আমারে বীজন

প্রেম করিবে স্বপ্নসৃজন,

স্বর্গের পরী হবে সহচরী,

দেবতা করিবে হৃদয়দান।

সন্ধ্যার মেঘে করিব দুকূল, ইন্দ্রধনুরে চন্দ্রহার

তারায় করিব কর্ণের দুল

জড়াবো গায়েতে অন্ধকার।

বাষ্পের সনে আকাশে উঠিব

বৃষ্টির সনে ধরায় লুটিব

সিন্ধুর সনে সাগরে ছুটিব

ঝঞ্ঝার সনে গাহিব গান।"
Dhijendrolal Roy,তুমি বাঁধিয়া কী দিয়ে রেখেছ হৃদি এ,"তুমি বাঁধিয়া কী দিয়ে রেখেছ হৃদি এ,

(আমি) পারি না যেতে ছাড়ায়ে,

এ যে বিচিত্র নিগূঢ় নিগড় মধুর –

(কী) প্রিয় বাঞ্ছিত কারা-এ!

এ যে যেতে বাজে চরণে এ পয বিরহ কাজে স্মরণে

কোথায় যায় মিলিয়া যে মিলনের হাসি

চুম্বনের পাশে হারায়ে।"
Dhijendrolal Roy,"আইল ঋতুরাজ সজনি, জ্যোত্স্না‌ময় মধুর রজনি","আইল ঋতুরাজ সজনি,

জ্যোত্স্না‌ময় মধুর রজনি,

বিপিনে কলতান মুরলী উঠিল বাজি।

মৃদু মন্দ সুগন্ধ পবন

শিহরিত তব কুঞ্জভবন,

কুহু কুহু কুহু ললিত

তান মুখরিত বনরাজি।

পরো সখী পরো নীলাম্বর

পরো সখী ফুলমালা

চলো সখী চলো কুঞ্জে চলো

বিরহবিধুরা বালা।

করিগে চলো কুসুমচয়ন

রচি গে চলো পুষ্পশয়ন

ফিরিবে তব নাথ সজনি

হৃদয়ে তব আজি।"
Dhijendrolal Roy,"আজি এসেছি আজি এসেছি, এসেছি বঁধু হে","আজি এসেছি, আজি এসেছি, এসেছি বঁধু হে

নিয়ে এই হাসি, রূপ, গান;

আজি আমার যা কিছু আছে, এনেছি তোমার কাছে,

তোমায় করিতে সব দান।।

আজি তোমার চরণতলে রাখি এ কুসুম ভার,

এ হার তোমার গলে দিই বঁধু উপহার,

সুধার আধার ভরি, তোমার অধরে ধরি, কর বঁধু কর তায় পান।

আজি হৃদয়ের সব আশা, সব সুখ-ভালোবাসা

তোমাতে হউক অবসান।।

ওই ভেসে আসে কুসুমিত উপবন-সৌরভ,

ভেসে আসে উচ্ছল-জলদল-কলরব,

ভেসে আসে রাশি রাশি, জ্যোত্স্না‌র মৃদু হাসি, ভেসে আসে পাপিয়ার তান।

আজি, এমন চাঁদের আলো, মরি যদি সেও ভালো,

সে- মরণ স্বরগ সমান।।

আজি তোমার চরণতলে লুটায়ে পড়িতে চাই,

তোমার জীবনতলে ডুবিয়া মরিতে চাই,

তোমার নয়নতলে শয়ন লভিব ব’লে, আসিয়াছি তোমার নিধান।

আজি সব ভাষা সব বাক্‌, নীরব হইয়া যাক্‌,

প্রাণে শুধু মিশে থাক্‌ প্রাণ।।"
Dhijendrolal Roy,আজি তোমার কাছে ভাসিয়া যায়,"আজি তোমার কাছে ভাসিয়া যায় অন্তর আমার,

আজি সহসা ঝরিল চোখে কেন বারিধার।।

স্মৃতি-জোয়ারে দু’কুল ছেয়ে,

দশ বরষ উজান বেয়ে

চলেছে প্রাণ তোমারই কাছেমানে না বাধা আর।

আজি তোমার কাছে বর্তমান ভেঙে ও ভেসে যায়,

আজি আমার কাছে অতীত হয় নূতন পুনরায়।

আজি আমার নয়ন পাশে,

এ কী আঁধার ঘেরিয়া আসে,

পাষাণ-ভার চাপিয়া ধরে হৃদয়ে বার বার।"
