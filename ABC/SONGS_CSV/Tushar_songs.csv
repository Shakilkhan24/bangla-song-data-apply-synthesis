Writer,Title,Song
Tushar,একা,"রাত্রি ক্লান্ত জীর্ন শীর্ন আঁধো চাঁদের আলো

পিচ ঢালা পথ কখনো ধূসর কখনও বা কালো ।।

সারাটা পথ জুড়ে আমি একা

হেটে যাই আকাশ তারার পানে চেয়ে

নীল জোছনায় স্মৃতিরো ভীড়ে

হারিয়ে যায় মন আধারে।

আধাঁর রাতে নেমে আসে শিশিরের ছায়া

নিভে গেছে দূর কোন স্মৃতিরও মায়া

নিঃসীম চারপাশ কোনো সাড়া নেই

তবু এক দীপ্তি রয়ে গেছে

যত দূরে যেতে চাই নিলীমার পথে

আরো দূরে সরে যায় রাতের আকাশে

চুপচাপ শহরে নিশ্বাস ফেলে আসি

এই নিরব বাতাসে"
Tushar,নিঃসঙ্গ,"দীর্ঘশ্বাস তোমার রুক্ষ দেয়াল ছুঁয়ে

বিবর্ণ রাত্রি কাটে বিমূর্ত সময়

প্রার্থনা তোমার হারিয়ে যায় অন্ধকারে

স্তব্ধ এই বদ্ধঘরে অস্পষ্ট স্বরে

নিঃসঙ্গ একা তুমি

ক্লান্ত… জীর্ন তুমি

অন্ধ দেয়াল জুড়ে

দুঃস্বপ্ন আছড়ে পড়ে।

পারবে কি ভেঙে দিতে এই দেয়াল?

পারবে কি ছেড়ে যেতে এই বাঁধন?

ধূলোমাখা জানালার আলো ছাড়িয়ে

পারবে কি ফিরে যেতে আবার?

আর্তনাদ তোমার বিদগ্ধ এ মন জুড়ে

প্রতিধ্বনি করে চুপিসারে

স্বপ্নগুলো কেন জড়িয়ে যায়ে এ মায়াজালে

দুঃসহ যন্ত্রনাতে, অশান্ত ঝড়ে

নিঃসঙ্গ একা তুমি

ক্লান্ত… জীর্ন তুমি

অন্ধ দেয়াল জুড়ে

দুঃস্বপ্ন আছড়ে পড়ে।"
Tushar,সহসা দ্বীপ,"মনে পড়ে …… পড়ে না

মনে পড়ে …… পড়ে না

সহসা চলে যাই, উদাস স্মৃতির কাব্য ছুঁয়ে,

ছুটে চলা, অবাক জল রাশির সীমানায়

সহসা দ্বীপ ……

ধুলোর মিছিলে, মেঘ ঘন বিকেলে

ক্লান্তি সরিয়ে দেখি, সে

কি বিষ্ময়ে, মনে পড়ে ?

ধুলোর মিছিলে নিঃশ্চুপ বিকেলে

বৃষ্টি নামবে বুঝি

দিগন্ত ছাড়িয়, মনে পড়ে ?

অবাক জলধারার সেই

সহসা দ্বীপ ……

মেঘের আড়ালে, রোদ জ্বলা বিকেলে

স্নিগ্ধ পাখির ঝাকে, সে কি বিষ্ময়ে

মনে পড়ে ?

পূবের আকাশে, সাত রঙা ক্যানভাসে

জেগে থাকা বালি দ্বীপ, এই নীল সাগরে, মনে পড়ে ?

অবাক জলধারার সেই

সহসা দ্বীপ ………."
Tushar,দ্বিতীয় জীবন,"অদৃশ্য চাদরে, দিগন্ত রেখায় বসে আছে সে,

অসংখ্য অনাবিল, পথ পেরিয়ে আশার স্মৃতির ভীড়ে-

রূপালী চাঁদের আলোয় জড়িয়ে থাকা সেই পিচঢালা পথ,

বিষন্ন চারিধার, ছড়িয়ে থাকা মৃদু কুয়াশা-

বিষন্ন ধোঁয়াশায় ধূসর স্মৃতি ঘিরে আছে, তাকে,

আঁধার লহরীর নীল সাজানো আকাশ ছুঁয়ে

জোছনা ভাঙা বালুচরে হারিয়ে যাওয়া,

মনে পড়ে যায় ফেলে আসা পথ পেরিয়ে, সোনালী প্রহর

তবুও সবুজ পথ পেরিয়ে, অসীম ছায়াপথ নিমেষে ছাড়িয়ে,

অবাক বিস্ময়ে।

জীবন স্নৃতি যেন এলোমেলো হয়ে উড়ে যায় একই পলকে,

একই নিমেষে।

তোমায় স্বাগত জানাই, ঝড়া পাতার মত সন্ধ্যায়,

আলোময় বিচরন, দ্বিতীয় জীবন,

ছায়াময় মননে, অবাক নয়নে,

ছায়া সুনিবিড়, বিস্ময়ে দেখি,

দ্বিতীয় জীবন, দ্বিতীয় জীবন।"
