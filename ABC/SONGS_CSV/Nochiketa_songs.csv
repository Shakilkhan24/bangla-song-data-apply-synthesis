Writer,Title,Song
Nochiketa,চোর,"ভিড় করে ইমারত, আকাশটা ঢেকে দিয়ে,

চুরি করে নিয়ে যায় বিকেলের সোনা রোদ।

ছোটো ছোটো শিশুদের শৈশব চুরি ক’রে,

গ্রন্থ-কীটের দল বানায় নির্বোধ।

এরপর চুরি গেলে বাবুদের ব্রিফকেস

অথবা গৃহিণীদের সোনার নেকলেস,

সকলে সমস্বরে, একরাশ ঘৃণা ভরে

চিত্কার করে বলে —

চোর, চোর, চোর, চোর, চোর।

প্রতিদিন চুরি যায় মূল্যবোধের সোনা,

আমাদের স্বপ্ন, আমাদের চেতনা।

কিছুটা মূল্য পেয়ে ভাবি বুঝি শোধ-বোধ,

ন্যায় নীতি ত্যাগ করে, মানুষ আপোস ক’রে,

চুরি গেছে আমাদের সব প্রতিরোধ।

এর পর কোনো রাতে, চাকরটা অজ্ঞাতে,

সামান্য টাকা নিয়ে ধরা প’ড়ে হাতে নাতে।

সকলে সমস্বরে, একরাশ ঘৃণা ভরে

চিত্কার করে বলে —

চোর, চোর, চোর, চোর, চোর।

প্রতিদিন চুরি যায় দিন বদলের আশা,

প্রতিদিন চুরি যায় আমাদের ভালবাসা।

জীবনী শক্তি চুরি গিয়ে আসে নিরাশা,

সংঘাত্ প্রতিঘাত্ দেয়ালে দেয়ালে আঁকা,

তবু চুরি যায় প্রতিবাদের ভাষা।

কখনো বাজারে গেলে, দোকানী কিশোর ছেলে,

কাঁপা কাঁপা হাত নিয়ে, ওজনেতে কম দিলে,

সকলে সমস্বরে, একরাশ ঘৃণা ভরে

চিত্কার করে বলে —

চোর, চোর, চোর, চোর, চোর।"
Nochiketa,সারে যাঁহা সে আচ্ছা,"আমার পরিচয় – বেকার যুবক আমি, সম্বল একটাই দৈন্য,

ডিগ্রির ভাঁড়ারেতে তবু কিছু মাল আছে, পকেটের ভাঁড়ারটা শুন্য।

যেদিকেই তাকাই না, দেখি জন-অরণ্য, সে অরণ্যেই দেখি মানুষেরা পণ্য,

বধুকে পোড়ানো হয়, অধর্ম জয়ী হয়, মানুষের রক্তে দিনলিপি সই হয়।

হাসপাতালের বেডে টিবি রোগীর সাথে খেলা করে শুয়োরের বাচ্চা,

তবু রেডিওটা টিভিটার সাথে সুর ধরে – সারে যাঁহা সে আচ্ছা।

লাঞ্ছনা গঞ্জনা মাখা অভিযোজনে রপ্ত করেছি নিজেকে,

অসৎ হবার বহু বহু প্রচেষ্টায়, ব্যর্থ করেছি নিজেকে।

চাকরির সন্ধানে সুখতলা খয়ে যায়,গঙ্গার জল তবু একই ভাবে বয়ে যায়,

ঘুশ্, ঘুশ্,ঘুশের এক ঘুস-ঘুসে জ্বরে, গোটা দেশ চিত্কার করে ডাকে ‘ডাক্তার’,

ডাক্তার উড়ে আসে ঋণের অষুধ নিয়ে, গঙ্গার পুজো হয় গঙ্গার জল দিয়ে।

বছরের অন্তে, বাজেটের যন্ত্রে পিশে দেই জীবনটা, গচ্ছা,

তবু রেডিওটা টিভিটার সাথে সুর ধরে – সারে যাঁহা সে আচ্ছা।

প্রার্থীর যোগ্যতা অথবা অভিজ্ঞতা, এমপ্লয়মেন্ট এক্সচেঞ্জের দীনতা,

কোনো কিছুই কোনো কিছুকেই ঢাকে না।

আর,’লোক’ অথবা ‘বিধান’ যে দিকেই তাকান, রাজনীতিজ্ঞ হতে যোগ্যতা লাগে না।

হাজার প্রতিশ্রুতি বাতাসেই বয়ে যায়, ‘চলছে না, চলবে না’, তবু তাই হয়ে যায়।

কত শত শয়তান, হতে চায় ভগবান, আল্লা না বড় রাম, এই চলে অবিরাম।

খুনোখুনি লাঠালাঠি, অবিরাম অনুক্ষণ,এদিকে তোমার আমার পেটেতে ছুঁচোর ডন।

সমাজ বিরোধী কিছু, করে বলে মাথা উঁচু, সমাজবাদের পথ সাচ্চা।

তবু রেডিওটা টিভিটার সাথে সুর ধরে – সারে যাঁহা সে আচ্ছা।"
Nochiketa,হঠাৎ বৃষ্টি,"ছোট ছোট স্বপ্নের নীল মেঘ

কখনো রোদ্দুর বৃষ্টি।

জীবনের চাকা গেছে আঁকা-বাঁকা

সৃষ্টি বা অনাসৃষ্টি

তবু এক মুঠো সুখ ছুঁয়ে গেলে ভাবি

এ যেন হঠাৎ বৃষ্টি।।

কখনো আলো-ছায়ার খেলা

কখনো শুধুই আঁধার।

কোথাও থামে ভেজা সহনি

কোথাও ফুলের বাহার

কোথাও চেতনা পাহাড় ভাঙ্গে

কোথাও বিপন্ন কৃষ্টি।

তবু এক মুঠো সুখ ছুঁয়ে গেলে ভাবি

এ যেন হঠাৎ বৃষ্টি।।

কখনো হৃদয় ভাঙ্গার খেলা

কখনো সেতু গড়ার।

কখনো নিজ নিকেতনে মন

কখনো কখনো সবার

কোথাও চাওয়ার হিসেব মেলে না

কোথাও না পাই সন্তুষ্টি

তবু এক মুঠো সুখ ছুঁয়ে গেলে ভাবি

এ যেন হঠাৎ বৃষ্টি।।"
Nochiketa,হারিয়ে যাওয়া সেই গানের কলি,"হারিয়ে যাওয়া সেই গানের কলি,

যদি মন দিয়ে শোন তবেই বলি,

নেই সে কলের গান কুকুর মাথা

রেডিও কিনল বিজ্ঞাপণদাতা,

এখন ক্যাসেট আর টেপরেকর্ডার,

মনে মনে জানি তবু একটা শ্লোগান-

পুরনো দিনের গান আজো ভরে মন প্রাণ,

যতই শুনি যে গান, বিজাতীয় মডার্ণ!

জানি একদিন হবে আমার জীবনীলেখা,

মুখার্জী সতীনাথ বলতো এমন কথা

ভুলিনি ইলাবসু নামে একজন যাকে,

কোকিল শোনাত চৈতি হাওয়ার কথকতা!

আর ঘুমের ছায়া নামে চাঁদের চোখে হায়

অবসরে মনে পড়ে তালাতের গান।

বাংলার গানে যার নামেই বসন্ত,

তিনিই গায়ক-সুরকার হেমন্ত

ঝিনুকের সন্ধানে নির্মলা মিশ্র

বনে নয় মনে আমাদের মানবেন্দ্র

আর অখিল বন্ধু ঘোষ যতটা প্রতিভাবান

পেলেন না তার যোগ্যতার সম্মান।

নীল চোখে যমুনাকে নীল দেখে মাধুরী,

করেছেন অসংখ্য শ্রোতাদের মন চুরি,

প্রতিমা, উৎপলা, মৃণাল আর কত নাম,

এরাই তো আমাদের পূর্বসূরী।

আর বিরহের কথা এলে, বুকের জ্বালা ভুলে

আজো মাঝে মাঝে গাই-মান্না দে’র গান।"
Nochiketa,তুমি আসবে বলেই আকাশ,"তুমি আসবে বলেই আকাশ মেঘলা বৃষ্টি এখনো হয়নি

তুমি আসবে বলেই কৃষ্ণচূড়ার ফুলগুলো ঝরে যায়নি

তুমি আসবে বলে অন্ধ কানাই বসে আছে গান গায়নি

তুমি আসবে বলে চৌরাস্তার পুলিশটা ঘুষ খায়নি

তুমি আসবে বলে জাকির হুসেইন ভুল করে ফেলে তালে

তুমি আসবে বলে মুখ্যমন্ত্রী চুমু খেল স্ত্রীর গালে

তুমি আসবে বলে সোনালী স্বপ্ন ভীড় করে আসে চোখে

তুমি আসবে বলে আগামী বলছে দেখতে আসবো তোকে

তুমি আসবে বলে আমার দ্বিধারা উত্তর খুঁজে পায়নি

তুমি আসবে বলে দেশটা এখনো গুজরাট হয়ে যায়নি

তুমি আসবে বলে সন্ত্রাসবাদ গুটিয়ে নিয়েছে থাবা

তুমি আসবে বলে জ্যোতিষ ছেড়েছে কতনা ভন্ড বাবা

তুমি আসবে বলে পাড়ার মেয়েরা মুখ করে আছে ভাড়

তুমি আসবে বলে ঈশান কোনেতে জমেছে অন্ধকার

তুমি আসবে বলে বখাটে ছেলেটা শিষ দিতে দিতে দেয়নি

তুমি আসবে বলে আমার কলম এখনও বিক্রি হয়নি

তুমি আসবে বলেই"
Nochiketa,চল যাব তোকে নিয়ে,"চল যাব তোকে নিয়ে

এই নরকের অনেক দূরে

এই মিথ্যে কথার মেকী শহরের সীমানা ছাড়িয়ে

এখানে মন মনে প্রেমের শরীরে

এখানে প্রেম ঘিরে গেছে হারিয়ে

আয়’রে আয়’রে আয় কে কে যাবি

চল যাব তোকে নিয়ে

এই নরকের অনেক দূরে

এই মিথ্যে কথার মেকী শহরের সীমানা ছাড়িয়ে

দেখি কত দম্পতি হাসি মুখে বাস করে শহরের ম্যানশন গুলায়

আর হাসি মাখা এই শহরই আমাকে ছাড়িয়ে ঘরে নামিয়েছে পথের ধুলোয়

দেখি কত প্রেম ভালবাসা এক সাথে ওঠা বসা মমতা হৃদয়েতে লুকোনো

তবু আমি কেন বসে আছি পথে একা একা সুদয়নি কেউ একজনও

এখানে মন মনে প্রেমের শরীরে

এখানে প্রেম ঘিরে গেছে হারিয়ে

আয়’রে আয়’রে আয় কে কে যাবি

চল যাব তোকে নিয়ে

এই নরকের অনেক দূরে

এই মিথ্যে কথার মেকী শহরের সীমানা ছাড়িয়ে"
Nochiketa,যদি হঠাৎ আবার দেখা হয় দুজনার,"যদি হঠাৎ আবার দেখা হয় দুজনার

কোন পথের বাঁকে, বহু কাজের ফাঁকে ।।

শুধু জানতে চাইবো আজও মনে আছে কি

মনে আছে কি স্মৃতি, নাকি দিয়েছে ফাঁকি

সেই চেনা সুর যা গাইতাম একই সাথে-

চালো সাজনা যাহা তাক ঘাটা চালে…

সেদিনের রাজপথ, পথভোলা জেনে বুঝে,

অবিরাম হেঁটে যাওয়া নির্জনতার খোঁজে-

সেই ধর্মতলা, ধূলো আর ধোঁয়ামাখা,

ভাল না লাগার মাঝে তবু কত ভাল লাগা

আজ কোন নির্জনে, বলো কি আপনমনে

ভাল ছিল দিনগুলো কোলাহল আঁকা

শুধু জানতে চাইবো চোখ জলে ভরে কি

শুনে আকুল হয় কি ঐ মনপাখি

সেই চেনা সুর যা গাইতাম একই সাথে

চালো সাজনা যাহাতাক ঘাটা চালে…

আজ কত নীতিকথা, শাসনের বেড়াজাল,

ভুলিয়ে দিয়েছে আজ সেই স্মৃতি উত্তাল

একদিন যে হৃদয় আকাশকে ছুঁতে চায়

আজ মুখ ঢাকে সম্বল চার দেয়াল-

আজ কি নোঙর তুলে স্রোতের অনুকূলে

ভাসিয়ে দিয়েছো নাও ছেঁড়া যার পাল

শুধু জানতে চাইবো মন আজও আঁকে কি

স্বপ্নের রঙে রাঙা স্বরলিপি

সেই চেনা সুর যা গাইতাম একই সাথে-

চালো সাজনা যাহাতাক ঘাটা চালে…"
Nochiketa,নীলাঞ্জনা,"দুলছে হাওয়ায় , না না না ফুল নয়

দখিনা বাতাসে নাগপাশে সময় নয়।

খোলা বারান্দায়, এই নির্জনতায়

সিলিংয়ের বন্ধনে, মাটির ব্যাবধানে

দুলছে স্খলিত বসনা

নীলাঞ্জনা নীলাঞ্জনা ।।

প্রেমিকের স্পর্শ

আনবেনা শিহরন আর ঐ মনে,

কেয়ার অফ ফুটপাত নচিকেতা দুটি হাত

শূণ্যে ছুড়বে ফাঁকা আস্ফালনে,

উড়ছে মাছি , না না না অবুঝ নয়

সে আজো একা তাই ঘিরে মাছিরাই রয় ।

খোলা বারান্দায়, এই নির্জনতায়

সিলিংয়ের বন্ধনে, মাটির ব্যাবধানে

দুলছে স্খলিত বসনা

নীলাঞ্জনা নীলাঞ্জনা ।।

লাশকাটা ঘরে যদি

চেরা হয় তার বুক সঙ্গোপনে,

দেখবে সেখানে রাখা বিবর্ণ

একমুঠো স্বপ্ন যতনে ।

যে স্বপ্ন কোন কিশোরের দেয়া উপহার গানের ভাষায় ,

যে স্বপ্ন প্রথাগত মিথ্যে কপট সংসারের আশায়।

এখন সময় না না না রাত্রি নয়

সে আজ জীবনরাত্রি পেরিয়ে গেছে হায় ।।

খোলা বারান্দায়, এই নির্জনতায়

সিলিংয়ের বন্ধনে, মাটির ব্যাবধানে

দুলছে স্খলিত বসনা

নীলাঞ্জনা নীলাঞ্জনা ।।"
Nochiketa,আমার ইচ্ছে করে,"আমার ইচ্ছে করে আকাশ বাড়ির ছাদ

ভেঙে বৃষ্টি আসুক, ভাসুক অবসাদ।

আমার ইচ্ছে করে হাতের পাঁচিল দিয়ে

তোকে জড়িয়ে থাকি সকাল থেকে রাত।

আমার ইচ্ছে করে সকাল চাদর হয়ে

রাতের কালো জাপ্টে ধরে রাখি।

আমার ইচ্ছে করে বিধানসভায় গিয়ে

দেয়ালে অপুষ্টির ছবি আঁকি।

আমার ইচ্ছে করে, তুই যখন অসহায়,

গোটা দুনিয়াটাকেই বলি মুর্দাবাদ।

আমার ইচ্ছে করে হাতের পাঁচিল দিয়ে

তোকে জড়িয়ে থাকি সকাল থেকে রাত।

আমার ইচ্ছে করে শীতবেড়ালের মতো

কুঁকড়ে শুয়ে থাকি রে তোর কোলে।

আমার ইচ্ছে করে সিদ্ধ নগর গড়ি

এই শহরের নিষিদ্ধ অঞ্চলে।

আমার ইচ্ছে করে বলি করে চীৎকার—

আমার বকলেস্হীন জীবন জিন্দাবাদ।

আমার ইচ্ছে করে হাতের পাঁচিল দিয়ে

তোকে জড়িয়ে থাকি সকাল থেকে রাত।"
Nochiketa,তুমি কে,"তুমি যদি চাও সূর্যকে নিয়ে যাব তোমাদের বাড়ি,

তুমি যদি চাও অক্সিজেনের সাথে করে দিব আড়ি।

যদি তোমার দু’চোখ রাত্রিকে খোজে পৃথিবীকে দিবো মুড়ে,

তুমি চাইলেই বোবা পৃথিবীটা ভরে দেব সুরে সুরে।

তুমি কে ? , তুমি কে ? , তুমি কে ?, তুমি কে ? ও তুমি কে..?

তুমি চাইলেই চিৎকার করে বলব তোমার নাম

তুমি কে ? , তুমি কে ? , তুমি কে ?, তুমি কে ? ও তুমি কে..?

,

তুমি চাইলেই আমি পরাবোই যেন বাঘের গলায় মালা,

তুমি চাইলেই কোন মন্ত্রীকে আমি সোজা বলে দেব শালা।

এই আমার বুকেতে অনেক আগুন গোটা দেশ যাবে জ্বলে,

তবু পারছিনা জ্বলে উঠতে শুধু তুমি বলছনা বলে,

তুমি সুন্দর, তুমি সুন্দর, কি দারুন তোমার হাসি,

ঐ হাসির জন্য সহস্র বার যেতে রাজি আমি ফাঁসি।

কোলকাতাটাকে কিনে এনে দিব দিয়ে সাত টাকা দাম।

তুমি কে, তুমি কে, তুমি কে, তুমি কে ও তুমি কে..?

,

তুমি চাইলেই ফিদা হোসেন কে দিয়ে আকাঁবো তোমার ছবি,

তোমাকেই লিখবে কবিতা সাড়ে দশ হাজার কবি।

তুমি চাইলেই স্কুল সিলেবাসে আমি তোমার জীবনী ছাপাবো,তুমি চাইলেই ছয় ইঞ্চি ইস্কেলে হিমালয়টা কে মাপাবো,তুমি চাইলেই দেবনা তো ভোট লোক অথবা বিধান সভায়,তুমি চাইলেই আমি চিরে দেব বুক প্রকাশ্য জনসভায়,তুমি চাইলেই, খেয়ে নিবো সায়নায়েট ৫০০ গ্রাম…

তুমি কে ? , তুমি কে ? , তুমি কে ?, তুমি কে ? ও তুমি কে..?

তুমি কে ? , তুমি কে ? , তুমি কে ?, তুমি কে ? ও তুমি কে..?……."
Nochiketa,"আমি পারবোনা,পারবোনা রাখতে প্রেমের মান","হতে পারতো অনেক কিছুই,

হতে পারতো সবি ভাল,

এসে পড়তো রোদের ছটা,

যখন মনের আকাশ কালো ।

তাই তোমার আশায় থাকি,

আমি অন্ধকারের পাখি,

উড়ে যাবেই চলে গায়বে পাখি সেকল ভাংগার গান,

আমি পারবোনা,পারবোনা রাখতে প্রেমের মান।।

*

ভালবাসা প্রতিস্রুতি গাল ভরা কথা,

আচলে আমায় ধরেছ জমবে বুকে ব্যথা।

ভালবাসা বাচেনা শর্তের শাসনে,

গেল যে পরাণটা গেল আচলের বাধনে।

তবু সবুজ ছবি আকো, আর মনে মনে ডাকো,

আমি আসবোনা শুনবোনা ভালবাসার গান,

আমি পারবোনা,পারবোনা রাখতে প্রেমের মান।।

*

হতে পারতো অনেক কিছুই,

কিছু হবেনা তাও জানি,

হওয়ার মধ্যে হতে পারে তোমারি হয়রানি।

আমি পরকিয়াই যাবো,

তোমার প্রেমের নাম ডোবাবো,

তুমি জানো চাতুরি ছলনার পথেই আমি যাবো।

তবু আশায়ও বুক বাধো, কতো কাদো কতো সাধো ।

আমার ঘরে ফেরার আশাতে গাও ঘরে ফেরার গান,

আমি পারবোনা,পারবোনা রাখতে প্রেমের মান।।

*

……………"
Nochiketa,বারো টাকা,"যখন ঘনায় রাত্রী পাথুরে শহরে

যখন ছড়ায় দীর্ঘশ্বাস আকাশ অধরে,

ঠিক তক্ষণি সস্তার মেকাপেতে মুখ ঢেকে

লাজ লজ্জার সংস্কারকে পিছে রেখে;

সেই সাধারণ মেয়েটা শহরে-

বিলোতে প্রেম রাস্তায় এসে দাঁড়ায়,

প্রেমহীন শহরের কদর্য লোকগুলো

তার কাছে প্রেম চেয়ে দু হাত বাড়ায়।

ঠিক তক্ষনি ঠিক তক্ষনি

মন্দির মসজিদ গীর্জায়

শুরু হয় পুঁজো আরাধনা,

বিশ্বপ্রেমের পাঠে শিক্ষিত হয় লোক

আঁকে প্রেমের আল্পনা;

সব পাপ দিয়ে আসে মানুষ দেবস্থানে

দেবতারা হাসে তুলে মাথা

মাঝ রাত্রীর হলে ফিরে যায় সেই মেয়ে

ঘরে রোজগার বারো টাকা।

সারা গায়ে কাল শীতে

ওও ক্ষিধের মাশুল

জীবন তরণী বায় স্রোত প্রতিকূল,

মুখ চেয়ে সন্ততি হাঁড়ি চড়েনা

বেজন্মা গালা গালে পেট ভরেনা;

ঠিক তক্ষনি এনে দিলো

এক রাশ সুবাতাস সেই রোজগার বারো টাকা

নেভাতে পেটের জ্বালা অবতার হয়ে এলো-

সেই রোজগার বারো টাকা

ঠিক তক্ষনি গোনা হয়-

প্রণামীর থালা লাটের ভাড়ার হয় পূর্ণ

দেবতাকে দিয়ে ঘুষ জমা রেখে সব পাপ

মানুষ বাড়ায় তার পূণ্য

সেই মেয়ে ভোর হলে শত বিদ্রুপ সয়

দেবতারা দেখে তুলে মাথা

সত্যি বিলোয় প্রেম সেই মেয়ে নিঃস্বারে

প্রণামী মাত্র বারো টাকা।"
Nochiketa,পাগলা জগাই,"নিশি কালো রাতটার

পিচকালো রাস্তাকে

চিঁড়ে দিয়ে ছুটে চলে ট্রাক

কুনো চোখ ড্রাইভার

চলে চাকা পরিবার

ফেলে আসা পথ হতবাক

সস্তার মদ খেয়ে ট্রাকের ছাদেতে শুয়ে

তারা গুনে ভবঘুরে হেল্পার পাগাল জগাই

রাত বলে যায় যায় ডাক দিয়ে যায় ।।

ভূতুরে গাছের ছায়া

ফেলে আসা মহুমায়া

ঝাঁক বাঁধে জগাইয়ের চোখে

জগাই তবুও হাসে

নেশা করে অবকাশে

তারা গোনে আনন্দের শোকে

হয়ত মনের কোনে

জীবনের সুদ গোনে

বেহিসাবি জীবনের হাতে গোনা টাকা আনা পাই

রাত বলে যায় যায় ডাক দিয়ে যায় ।।

ফেলে আসা তার গ্রাম

আরও কত শত নাম

ধূসর পথের ধুলো মেখে

তবে কি সেখানে কেউ

পথ চেয়ে বসে আজও

আঁখিজলে আলপনা এঁকে?

জগাই নির্বিকার

আকশাটা চোখে তার

পিছু ফিরে দেখা বা ভাবনার নেইকো বালাই

রাত বলে যায় যায় ডাক দিয়ে যায় ।।

কখনো হিংসে হয়

অবকাশে অসময়

আমি কি জগাই হতে পারি

আমিও তো তারা গুনি

আকাশকে কাছে টানি

আমিও কি দিতে পারি পাড়ি

আসলেতো আমি লোভী

মন ধনে টাকা কড়ি

পারবনা হতে আমি হেল্পার মুক্ত জগাই

রাত বলে যায় যায় ডাক দিয়ে যায় ।"
Nochiketa,আজ থেকে এক হাজার ( রাজশ্রী – ৪ ),"আজ থেকে এক হাজার শীত বসন্ত শেষে এই পথেই যদি আসি আবার…

আজ থেকে এক হাজার শীত বসন্ত শেষে এই পথেই যদি আসি আবার…

সঙ্গে সেই স্মৃতি ভার রঙ চটা সেই গীটার।। সেই অহংকার আগুন সেই জোয়ার,

হয় তো সব থাকবে সেই আগেকার মতই পাব কি দেখা রাজশ্রী তোমার……

আজ থেকে এক হাজার শীত বসন্ত শেষে এই পথেই যদি আসি আবার

হয়তো পথের ধারে পাব বারে বারে আমার শৈশব কৈশর অমলিন ।।

পাব মায়ের আচল প্রিয়া বধুর কাজল অগভির ধানসিড়ির দিন… প্রতিদিন…

থাকবে একলা চলা নয় তো সঙ্গে বলা থাকবে হাজার পাগলামী আমার…

হয় তো সব থাকবে সেই আগেকার মতই পাব কি দেখা রাজশ্রী তোমার……

আজ থেকে এক হাজার শীত বসন্ত শেষে এই পথেই যদি আসি আবার…

হয় তো সন্ধ্যা এসে প্রকৃতির আদেশে নিথর কৃষ্ণ নীল রঙ ছড়াবে ।।

ঘর ভোলা এক পাখি থামিয়ে ডাকাডাকি হঠাৎ স্তব্ধতার গান শোনাবে…

ফিরব সেই পথে আবার সঙ্গে সাত সাগর বাধার ।। সঙ্গে সেই স্থির মন ঢেউ গোনার…

হয়ত সব থাকবে সেই আগেকার মতই, পাব কি দেখা রাজশ্রী তোমার…

আজ থেকে এক হাজার শীত বসন্ত শেষে এই পথেই যদি আসি আবার…

আজ থেকে এক হাজার শীত বসন্ত শেষে এই পথেই যদি আসি আবার…

সঙ্গে সেই স্মৃতি ভার রঙ চটা সেই গীটার ।। সেই অহংকার আগুন সেই জোয়ার,

হয় তো সব থাকবে সেই আগেকার মতই পাব কি দেখা রাজশ্রী তোমার……

আজ থেকে এক হাজার শীত বসন্ত শেষে এই পথেই যদি আসি আবার…

আজ থেকে এক হাজার শীত বসন্ত শেষে এই পথেই যদি আসি আবার…"
Nochiketa,ও ডাক্তার,"ও ডাক্তার ও ডাক্তার।

তুমি কত শত পাস করে

এসেছ বিলেত ঘুরে

মানুষের যন্ত্রনা ভোলাতে।।

তোমার MBBS নামা

FRCS বোধ হয়

A to Z ডিগ্রী ঝোলাতে।।

ডাক্তার মানে সেতো, মানুষ নয়

আমাদের চোখে সেতো ভগবান;

কসাই আর ডাক্তার

একিতো নয়-

কিন্তু দুটোই আজ,প্রোফেশন

কসাই জবাই করে

প্রকাশ্য দিবালোকে;

তোমার আছে-

ক্লিনিক আর চেম্বার।।

ডাক্তার চাইবেন, রক্ত রিপোর্ট

ক্লিনিকের সন্ধানও

তিনিই দেবেন

একশত টাকা যদি

ক্লিনিকের বিল হয়,

অর্ধেক দালালী তিনিই নিবেন।

রোগীরা তো রোগী নয়

খদ্দের এখন;

খদ্দের পাঠালে কমিশন

ক্লিনিক আর ডাক্তার

কি টুপি পড়াচ্ছে

বুঝছেনা গর্দভ জনগন

কসাই জবাই করে

প্রকাশ্য দিবালোকে

ওদের আছে-

ক্লিনিক আর চেম্বার।।

নিজেদের ডাক্তার,বল কেন?

তার চেয়ে বলনাকো ব্লাকমেলার

রোগীর আত্মীয়দের-

ঘটিবাটি চাটি করে;

করো সুযোগের সদ্ব্যবহার।

সরকারী হাসপাতালের পরিবেশ,

আসলেই তোমরা করেছ শেষ।

হাসপাতাল না থাকলেই জনগন,

নার্সিংহোমে যাবে অবশেষ

সেখানে জবাই হবে,

উপরি কামাই হবে!

মানুষের সেবার কি দরকার।।

বাঁচানোর ক্ষমতাতো,তোমার হাতে

তুমি যদি মার,তবে কোথা যাই?

অসহায় মানুষের,তুমিইতো সবকিছু

করজোড়ে নিবেদন,করছি তাই

তোমার গৃহিনী যে গয়না পড়েন,

দেখেছ কি তাতো কত রক্ত?

তোমার ছেলের চোঁখে দেখেছ কি?

কতো ঘৃনা জমা অব্যক্ত !

তোমরা অসুখ হবে

তোমারি দেখানো পথে।।"
Nochiketa,সরকারি কর্মচারী,"বারোটায় অফিস আসি

দু’টোয় টিফিন

তিনটেয় যদি দেখি সিগন্যাল গ্রীন

চটিটা গলিয়ে পায়ে

নিপাট নির্দ্বিধায়, চেয়ারটা কোনো মতে ছাড়ি।

কোনো কথা না বাড়িয়ে

ধীরে ধীরে পা বড়িয়ে

চারটেয় চলে আসি বাড়ি

আমি সরকারি কর্মচারী

আমি আমি সরকারি কর্মচারী।

আমি অফিসেতে বসে বসে আনন্দলোক পড়ি

টাডা থেকে ছাড়া পেল সঞ্জয়

আর টেবিলেতে আমার ফাইল এসে জমে জমে

দূর থেকে মনে হয় হিমালয়

হপ্তায় হপ্তায় আন্দোলনের খেলা

টিএ, ডিএ বাড়ানোর জন্য

ফি মাসে মাসে যদি এক দিনও কাজ করি

অফিসটা হয়ে যায় ধন্য।

কারো ফাইল পাস্ করে নির্লজ্জের মতো

হাতখানা পেতে দিতে পারি

আমি সরকারি কর্মচারী

আমি সরকারি কর্মচারী।

(মা, মাগো, জগৎ জননী,

অন্নদায়িনী মা আমার রক্ষা করো)

ঘুষ আমার ধর্ম ঘুষ আমার কর্ম

ঘুষ নিতে কি শংসয়?

প্রকাশ্যে চুমু খাওয়া এই দেশে অপরাধ

ঘুষ খাওয়া কখনই নয়।

তাই কারো ফইল পাস্ করে নির্লজ্জের মত

হাত খানা পেতে দিতে পারি

আমি সরকারি কর্মচারী

আমি সরকারি কর্মচারী।"
Nochiketa,ভয়,"ডাইনে বাঁয়ে, গঞ্জে গাঁয়ে,

পুরানো অথবা নতুন অধ্যায়ে,

বিশৃংখলা যতই বাড়ুক,

গণতন্ত্র রাষ্ট্র যন্ত্র দু’চোখ বুজে রয়,

ভ’য় ! ভ’য় ! ভ’য় ! ভয় !

পাছে ভোট নষ্ট হয়।

পড়াশুনা আর ভাবনা চিন্তা,

নাচছে শিকোয় – তা ধিন্ ধিন্ তা !

বিরাশি প্রহর সংকীর্তন,

মাইকে প্রবল চিত্কার।

রাষ্ট্র হেসে বলেন –

এ যে গণতান্ত্রিক অধিকার।

শব্দ দূষণ প্রতিকার,

সে তো বিজ্ঞাপনের কথা

ভবিষ্যতের কথায় নেই কারোর মাথাব্যথা।

আসলে, হাজারটা লোক, ও তাদের ভোট,

রয়েছে ধর্ম ময়।

শহরের এক কোণে বেড়ে চলে

অন্ধকারের চক্র,

সমাজ-বিরোধী, মাস্তান, ফোড়ে,

একতা ওদের অস্ত্র।

ওদেরই তো দেখি ভোটের সময়,

নানান রঙের রাঙানো জামায়,

রাষ্ট্র তখন প্রাণপণে ভোলে

ওদের পরিচয়।"
