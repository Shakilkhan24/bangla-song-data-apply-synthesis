Writer,Title,Song
Sutirtho Mukhargee,শারদ সন্ধ্যা,"এইভাবে ছাই জমা অ্যাশট্রে

পারেনি তোমায় ভালোবাসতে

শুধু লুকিয়ে ছিল কিছু আগুন

যারা এনে দিতো ফাগুন

কোন তীব্র কষ্টের সন্ধ্যায়

মোহময় শারদ সন্ধ্যায়।

ইচ্ছেরা এমন আনাড়ি

তোমার পাড়ায় কার্ফু জারি

করেছে ভীষণ ঈর্ষায়।

তবু লুকিয়ে আছে কিছু আগুন

যারা ঠিক এনে দেবে ফাগুন

জাদুময় কোন এক সন্ধ্যায়

ঘোর লাগা শারদ সন্ধ্যায়।

বেহিসেবী ভুলে তুমি বন্ধু

আঙুল ছোঁয়া জলের ফোঁটা

সমুদ্রে তোমার গল্প লেখা।

আজো লুকিয়ে আছে কিছু আগুন

যারা ঠিক এনে দেবে ফাগুন

পরিচিত কোনো এক সন্ধ্যায়

মোহময় শারদ সন্ধ্যায়।"
Sutirtho Mukhargee,যদি মন ভাসে,"যদি মন ভাসে, পরবাসে, তোমার সূক্ষ্ম আকাশে

আলো নেই, ভাসবোনা, অকারণ একা সে

ঘুম নেই, আদরও, ঠোঁটে তার সেলোটেপ

ঘুম নেই, আদরও, ঠোঁটে তার সেলোটেপ

এইভাবে রাত নামে,

শহরে শীতের টান বাড়ছে ।

ঘুম নেই, আদরও, ঠোঁটে তার সেলোটেপ

মেঘমালা, রংধনু আজ সব ফ্যাকাসে

অকারণ ভাসবোনা, আলোতেও একা সে।

খোলা বই, এলোচুল, পথেঘাটে একাকার

মুখ চুপ, বরাবর,এ নিয়ম একান্তই -তোমার আমার

ঘুম নেই, আদরও, ঠোঁটে তার সেলোটেপ

মাঝে হাত ছুঁয়ে থাকা, বাধ্যতা মানছো না

এইবেলা মেঘ নেই, ভয় নেই

একা রাত জাগছো না

তারাদের তাড়া নেই, হাতপাখা রাত পাশে

অকারণ ভাসবোনা, আলোতেও একা সে ।

ঘুম নেই, আদরও, ঠোঁটে তার সেলোটেপ

যদি ঘুম জালে, তুমিও জড়ালে, আমার সন্ধ্যে বাতাসে

ভালো নেই, থাকবোনা, অকারণ অবশেষে

ঘুম নেই, আদরও, রাত সব কাড়ছে

ঘুম নেই, আদরও, ঠোঁটে তার সেলোটেপ

এইভাবে রাত নামে,

শহরে কষ্টের দাম বাড়ছে ।

ডাকপিয়ন, চিঠিরাও , সব আজ একা প্রবাসে

অকারণ ভাসবোনা, আলোতেও একা সে ।

ঘুম নেই, আদরও, ঠোঁটে তার সেলোটেপ

ঘুম নেই, আদরও, ঠোঁটে তার সেলোটেপ"
