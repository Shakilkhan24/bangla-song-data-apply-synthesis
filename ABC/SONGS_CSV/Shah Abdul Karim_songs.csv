Writer,Title,Song
Shah Abdul Karim,এই দুনিয়া মায়া জালে বান্ধা,"এই দুনিয়া মায়া জালে বান্ধা

শুনবে কি বুঝবে কি, ওরে ও মন ধুন্ধা

এই দুনিয়া মায়া জালে বান্ধা ..

কতজনা পাগল হইয়া

মায়াতে মন মজাইয়া

আপনার ধন পরকে দিয়া

সার হইয়াছে কান্দা ..

বহুরূপী রঙ-বাজারে

মন থাকেনা মনের ঘরে

রঙ দেখাইয়া প্রাণে মারে

লাগাইয়া ধান্ধা ..

এই দুনিয়া মায়া জালে বান্ধা ..

ছেড়ে দিয়া মায়াপুরী

দিতে হবে ভব পাড়ি

চেয়ে দেখো মন-ব্যপারী

দিন গেলে হয় সন্ধ্যা ..

আপনি যদি ভালো বুঝ

সুসময়ে মুর্শিদ ভজ

জ্ঞান থাকিতে পাগল সাজো

চোখ থাকতে হও আন্ধা ..

এই দুনিয়া মায়া জালে বান্ধা ..

সময়ে কাজ সাধন করো

নবির মতো মনকে গড়

আপনি কর্ম আপনি সারো

করুক লোকে নিন্দা ..

কাটিয়া মায়ারই বাঁধন

যে হইয়াছে মানুষ রতন

এ করিম কয় নাই তার মরণ

সবসময় সে জিন্দা ..

এই দুনিয়া মায়া জালে বান্ধা"
Shah Abdul Karim,আমি বাংলা মায়ের ছেলে,"আমি বাংলা মায়ের ছেলে

জীবন আমার ধন্য যে হায়

জন্ম বাংলা মায়ের কোলে

বাংলা মায়ের ছেলে

আমি বাংলা মায়ের ছেলে

বাংলা মায়ের মুখের হাসি

প্রাণের চেয়েও ভালোবাসি

মায়ের হাসি পূর্ন শশী- রত্ন-মানিক জ্বলে।

মায়ের তুলনা কি আর ধরণীতে মিলে

মা আমার শস্য-শ্যামলা সুশোভিত ফলে ফুলে

বাংলা মায়ের ছেলে, আমি বাংলা মায়ের ছেলে

গাছে গাছে মিষ্ট ফল, মাঠে ফলে সোনার ফসল

রয়েছে সুশীতল জল, নদী-নালা খালে-বিলে।

কোকিল ডাকে কুহ স্বরে, বুলবুল নাচে ডালে

শুক-সারী গান গায় মা যেন থাকেন কুশলে

বাংলা মায়ের ছেলে, আমি বাংলা মায়ের ছেলে

বাউল আব্দুল করিম বলে, জীবন লীলা সাঙ্গ হলে

শুয়ে থাকবো মায়ের কোলে, তাপ-অনুতাপ ভুলে।

মাকে ভুলে না মায়ের খাঁটি সন্তান হলে

মা বিনে আর কে আছে কার, সুখে-দুখে মা-মা বলে

বাংলা মায়ের ছেলে, আমি বাংলা মায়ের ছেলে।।"
Shah Abdul Karim,সোনা বন্ধু ভুইলো না আমারে,"তুমি বিনে আকুল পরাণ।

থাকতে চায় না ঘরে রে

সোনা বন্ধু ভুইলো না আমারে।

আমি (এই) মিনতি করি রে

সোনা বন্ধু ভুইলো না আমারে

সাগরে ভাসাইয়া কুল-মান

তোমারে সঁপিয়া দিলাম আমার

দেহ-মন-প্রাণ।

সর্বস্ব ধন করিলাম দান।

তোমার চরণের তরে

সোনা বন্ধু ভুইলো না আমারে।।

আমারে ছাড়িয়া যদি যাও

প্রতিজ্ঞা করিয়া বলো আমার মাথা খাও।

তুমি যদি আমায় কান্দাও।

তোমার কান্দন পরে রে

সোনা বন্ধু ভুইলো না আমারে

আমি (এই) মিনতি করি রে

সোনা বন্ধু ভুইলো না আমারে

কুল-মান গেলে ক্ষতি নাই আমার

তুমি বিনে প্রাণ বাঁচে না কি করিব আর।

তোমার প্রেম-সাগরে

প্রেম-সাগরে তোমার করিম যেন ডুবে মরে

সোনা বন্ধু ভুইলো না আমারে

আমি (এই) মিনতি করি রে

সোনা বন্ধু ভুইলো না আমারে"
Shah Abdul Karim,মেস্তরি নাও বানাইছে,"কোন মেস্তরি নাও বানাইলো এমন দেখা যায়

ঝিলমিল ঝিলমিল করে রে ময়ূরপঙ্খী নায়।।

চন্দ্র-সূর্য বান্ধা আছে নাওয়েরই আগায়

দূরবীনে দেখিয়া পথ মাঝি-মাল্লায় বায়

ঝিলমিল ঝিলমিল করে রে ময়ূরপঙ্খী নায়।।

রঙ-বেরঙের যতো নৌকা ভবের তলায় আয়

রঙ-বেরঙের সারি গাইয়া ভাটি বাইয়া যায়

ঝিলমিল ঝিলমিল করে রে ময়ূরপঙ্খী নায়।।

জারি গায়ে ভাটি বায়ে করতাল বাজায়

মদন মাঝি বড়ই পাজি কতো নাও ডুবায়

ঝিলমিল ঝিলমিল করে রে ময়ূরপঙ্খী নায়।।

হারা-জিতা-ছুবের বেলা কার পানে কে চায়

পাছের মাঝি হাল ধরিয়ো ঈমানের বৈঠায়

ঝিলমিল ঝিলমিল করে রে ময়ূরপঙ্খী নায়।।

বাউল আব্দুল করিম বলে বুঝে উঠা দায়

কোথা হইতে আসে নৌকা কোথায় চলে যায়

ঝিলমিল ঝিলমিল করে রে ময়ূরপঙ্খী নায়।।"
Shah Abdul Karim,আগে কি সুন্দর দিন কাটাইতাম,"আগে কি সুন্দর দিন কাটাইতাম

আমরা আগে কি সুন্দর দিন কাটাইতাম

গ্রামের নওজোয়ান হিন্দু মুসলমান

মিলিয়া বাউলা গান আর মুর্শিদি গাইতাম

হিন্দু বাড়িতে যাত্রা গান হইত

নিমন্ত্রণ দিত আমরা যাইতাম

জারি গান, বাউল গান আনন্দের তুফান

গাইয়া সারি গান নৌকা দৌড়াইতাম

বর্ষা যখন হইত, গাজির গান আইত,

রংগে ঢংগে গাইত আনন্দ পাইতাম ।।

কে হবে মেম্বার, কে বা গ্রাম সরকার

আমরা কি তার খবরও লইতাম ।।

হায়রে আমরা কি তার খবরও লইতাম

আগে কি সুন্দর দিন কাটাইতাম ।।

বিবাদ ঘটিলে পঞ্চায়েতের বলে

গরীব কাংগালে বিচার পাইতাম ।।

মানুষ ছিল সরল ছিল ধর্ম বল ।।

এখন সবাই পাগল বড়লোক হইতাম ।।

করি ভাবনা সেই দিন আর পাব নাহ

ছিল বাসনা সুখি হইতাম ।।

দিন হতে দিন আসে যে কঠিন

করিম দীনহীন কোন পথে যাইতাম।।"
Shah Abdul Karim,ওকি গাড়িয়াল ভাই,"ওকি গাড়িয়াল ভাই

কত রব আমি পন্থের দিকে চাইয়া রে .

যেদিন গাড়িয়াল উজান যায়

নারীর মন মর ছুইরা রয় রে .. (২বার )

ওকি গাড়িয়াল ভাই…

হাঁকাও গাড়ি তুই চিল মারির বন্দর এ রে

আর…কি কব দুস্কের ও জ্বালা…গাড়িয়াল ভাই

গাঁথিয়াছি কনমালা রে… ( ২বার )

ওকি গাড়িয়াল ভাই…

কত কাঁদি মুই নিদুয়া পাথারে রে …

ওকি গাড়িয়াল ভাই

কত রব আমি পন্থের দিকে চাইয়া রে

ওকি গাড়িয়াল ভাই…

হাঁকাও গাড়ি তুই চিল মারির বন্দর এ রে ।"
Shah Abdul Karim,বসন্ত বাতাসে সইগো,"বসন্ত বাতাসে সইগো

বসন্ত বাতাসে

বন্ধুর বাড়ির ফুলের গন্ধ

আমার বাড়ি আসে

বন্ধুর বাড়ির ফুলবাগানে

নানান রঙের ফুল

ফুলের গন্ধে মন আনন্দে

ভ্রমর হয় আকুল

বন্ধুর বাড়ির ফুলের বন

বাড়ির পূর্বধারে

সেথায় বসে বাজায় বাঁশী

মন নিল তার সুরে

মন নিল তার বাঁশীর তানে

রূপে নিল আঁখী

তাইতো পাগল আব্দুল করিম

আশায় চেয়ে থাকে"
Shah Abdul Karim,গান গাই আমার মনরে বুঝাই,"গান গাই আমার মনরে বুঝাই

মন থাকে পাগলপারা

আর কিছু চায়না মনে গান ছাড়া ।।

গানে বন্ধুরে ডাকি গানে প্রেমের ছবি আঁকি

পাব বলে আশা রাখি না পাইলে যাব মারা

আর কিছু চায়না মনে গান ছাড়া ।।

গান আমার জপমালা গানে খুলে প্রেমের তালা

প্রাণ বন্ধু চিকন কালা অন্তরে দেয় ইশারা

আর কিছু চায়না মনে গান ছাড়া ।।

ভাবে করিম দ্বীনহীন আসবে কি আর শুভদিন

জল ছাড়া কি বাঁচিবে মীন ডুবলে কি ভাসে মরা

আর কিছু চায়না মনে গান ছাড়া ।।"
Shah Abdul Karim,আগে কি সুন্দর দিন কাটাইতাম,"আগে কি সুন্দর দিন কাটাইতাম

আমরা আগে কি সুন্দর দিন কাটাইতাম

গ্রামের নওজোয়ান হিন্দু মুসলমান

মিলিয়া বাউলা গান আর মুর্শিদি গাইতাম

হিন্দু বাড়িতে যাত্রা গান হইত

নিমন্ত্রণ দিত আমরা যাইতাম

জারি গান, বাউল গান

আনন্দের তুফান

গাইয়া সারি গান নৌকা দৌড়াইতাম

বর্ষা যখন হইত,

গাজির গান আইত,

রংগে ঢংগে গাইত

আনন্দ পাইতাম

কে হবে মেম্বার,

কে বা সরকার

আমরা কি তার খবরও লইতাম

হায়রে আমরা কি তার খবরও লইতাম

আগে কি সুন্দর দিন কাটাইতাম

করি যে ভাবনা

সেই দিন আর পাব নাহ

ল বাসনা সুখি হইতাম

দিন হইতে দিন

আসে যে কঠিন

করিম দীনহীন কোন পথে যাইতাম

আগে কি সুন্দর দিন কাটাইতাম…."
Shah Abdul Karim,আর জ্বালা সয়না গো সরলা,"আমি-তুমি দুইজন ছিলাম, এখন আমি একেলা

আর জ্বালা, আর জ্বালা সয়না গো সরলা।।

দুনিয়া ঘুরিনু ঠাই, দুঃখ কইবার জায়গা নাই

মনের দুঃখ কারে জানাই বসে কাঁদি নিরালা

আর জ্বালা, আর জ্বালা সয়না গো সরলা।।

দুঃখে আমার জীবন গড়া, সইলাম দুঃখ জনমভরা

হইলাম আমি সর্বহারা এখন যে আর নাই বেলা

আর জ্বালা, আর জ্বালা সয়না গো সরলা।।

আর কতো সয় কোমল প্রানে, আর কতকাল ঘুরবো বনে

আর কতদিন দুই নয়নে বহাবো নদী-নালা

আর জ্বালা, আর জ্বালা সয়না গো সরলা।।

তুমি চলে গেলে দূরে, প্রাণ-পাখি যাইতে চায় উড়ে গো

যে পাখিরে জনমভরে খাওয়াইলাম দুধ-কলা

আর জ্বালা, আর জ্বালা সয়না গো সরলা।।

বলে করিম দীনহীনে, কতো কথা উঠে মনে গো

তুমি বিনে এ ভুবনে ভাঙ্গিল ভবের খেলা

আর জ্বালা, আর জ্বালা সয়না গো সরলা।।"
Shah Abdul Karim,কেন পিরিতি বাড়াইলারে বন্ধু,"কেন পিরিতি বাড়াইলারে বন্ধু

ছেড়ে যাইবা যদি

কেমনে রাখবি তোর মন

কেমনে রাখবি তোর মন

আমার আপন ঘরে বাধিরে বন্ধু

—- ছেড়ে যাইবা যদি

পাড়া পড়শী বাদী আমার

বাদী কাল ননদী

মরম জ্বালা সইতে নারি

দিবা নিশি কাঁদিরে বন্ধু

—- ছেড়ে যাইবা যদি

কারে কী বলিব আমি

নিজেই অপরাধী

কেঁদে কেঁদে চোখের জলে

কেঁদে কেঁদে চোখের জলে

বহাইলাম নদী রে বন্ধু

—- ছেড়ে যাইবা যদি

পাগল আব্দুল করিম বলে

হলো এ কী ব্যাধি

তুমি বিনে এ ভুবনে

তুমি বিনে এ ভুবনে

কে আছে আছে ঔষধি রে বন্ধু

—- ছেড়ে যাইবা যদি"
Shah Abdul Karim,তোমরা কুঞ্জ সাজাও গো,"তোমরা কুঞ্জ সাজাও গো আজ আমার প্রাণনাথ আসিতে পারে,

দিল চায়, মন চায়, প্রাণ চায় তারে।।

বসন্ত সময়ে কোকিল ডাকে কুহু সুরে,

যৌবন বসন্তে মন থাকতে চায়না ঘরে।।

আতর গোলাপ সোয়া-চন্দন আনো যতন করে,

সাজাও গো ফুলের বিছানা পবিত্র অন্তরে।।

নয়ন যদি ভুলে সইগো মন ভুলেনা তারে,

এগো প্রেমের আগুন হইয়া দ্বিগুণ দিনে-দিনে বাড়ে।।

আসে যদি প্রাণবন্ধু দুঃখ যাবে দূরে,

আমায় যেন ছেড়ে যায় না প্রবোধ দিও তারে।।

আসিবে আসিবে বলে ভরসা অন্তরে,

এ করিম কয় পাই যদি আর ছাড়িবো না তারে।।"
Shah Abdul Karim,আগের বাহাদুরী এখন গেল কৈ,"আগের বাহাদুরী এখন গেল কৈ?

চলিতে চরণ চলেনা দিনে দিনে অবশ হই।

মাথায় চুল পাকিতেছে, মুখের দাঁত নড়ে গেছে,

চোখের জ্যোতি কমেছে, মনে ভাবি চশমা লই,

মন চলেনা রঙ-তামাশায়, আলস্য এসেছে দেহায়,

কথা বলতে ভুল পড়ে যায়, মধ্যে মধ্যে আটক হই।।

কমিতেছি তিলে তিলে, ছেলেরা মুরব্বী বলে,

ভবের জনম গেল্‌ বিফলে, এখন সেই ভাবনায় রই,

আগের মত খাওয়া যায়না, বেশি খাইলে হজম হয়না,

আগের মত কথা কয়না, নাচেনা রঙের বারই।।

ছেলেবেলা ভাল ছিলাম, বড় হয়ে দায় ঠেকিলাম,

সময়ের মূল্য না দিলাম, তাইতো জবাবদিহি হই,

যা হবার তা হয়ে গেছে, আব্দুল করিম ভাবিতেছে

এমন একদিন সামনে আছে, একেবারে করবে সই।।"
Shah Abdul Karim,বন্ধুরে কই পাবো সখীগো,"বন্ধুরে কই পাবো সখীগো, সখী আমারে বলোনা

আমার বন্ধু বিনে পাগল মনে বুঝাইলে বোঝেনা।।

সাধে সাধে ঠেকছি ফাঁদে গো সখী দিলাম ষোলো আনা

আমার প্রাণপাখি উড়ে যেতে চায় আর ধৈর্য্য মানেনা।।

কি আগুন জ্বালাইলো বন্ধেগো ও সখী নিভাইলে নিভেনা

জল ঢালিলে দ্বিগুণ বাড়ে উপায় কি বলোনা।।

পাগল আব্দুল করিম বলেগো ও সইগো অন্তরের বেদনা

সোনার বরণ রূপের কিরণ না দেখলে বাঁচি না।।"
Shah Abdul Karim,জিজ্ঞাস করি তোমার কাছে বলো ওগো সাঁই,"জিজ্ঞাস করি তোমার কাছে বলো ওগো সাঁই

এ জীবনে যত দুঃখ কে দিয়াছে বলো তাই?

দোষ করিলে বিচার আছে, সেই ব্যবস্থা রয়ে গেছে,

দয়া চাইনা তোমার কাছে, আমরা উচিৎ্‌ বিচার চাই।

দোষী হৈলে বিচারে, সাজা দিবা তো পরে,

এখন মারো অনাহারে, কোন বিচারে জানতে চাই?

এই কি তোমার বিবেচনা? কেউরে দিলায় মাখন-ছানা,

কারও মুখে অন্ন জুটে না, ভাঙ্গা ঘরে ছানি নাই

জানো শুধু ভোগ-বিলাস, জানো গরীবের সর্বনাশ,

কেড়ে নেও শিশুর মুখের গ্রাস, মনে বড় দুঃখ পাই।।

তোমার এসব ব্যবহারে, অনেকেই মানেনা তোমারে,

কথায় কথায় তুচ্ছ করে, আগের ইজ্জত তোমার নাই

রাখতে চাইলে নিজের মান, সমস্যা করো সমাধান,

নিজের বিচার নিজেই কর, আদালতের দরকার নাই।।

দয়াল বলে নাম যায় শোনা, কথায়-কাজে মিল পড়ে না

তোমার মান তুমি রাখো না, আমরা তো মান দিতেই চাই

তুমি-আমি এক হইলে, পাবেনা কোনও গোলমালে,

বাউল আব্দুল করিম বলে, আমি তোমার গুণ গাই।।"
Shah Abdul Karim,কেমনে ভুলিবো আমি বাঁচি না তারে ছাড়া,"কেমনে ভুলিবো আমি বাঁচি না তারে ছাড়া

আমি ফুল বন্ধু ফুলের ভ্রমরা

সখী লো আমি ফুল বন্ধু ফুলের ভ্রমরা।।

না আসিলে কালো ভ্রমর, কে হবে যৌবনের দোসর

সে বিনে মোর শুন্য বাসর, আমি জিয়ন্তে মরা

আমি ফুল বন্ধু ফুলের ভ্রমরা

সখী লো আমি ফুল বন্ধু ফুলের ভ্রমরা।।

কূলমানের আশা ছেড়ে, মন প্রান দিয়াছি যারে।

এখন সে কাঁদায়া মারে, একি তার প্রেমের ধারা

আমি ফুল বন্ধু ফুলের ভ্রমরা

সখী লো আমি ফুল বন্ধু ফুলের ভ্রমরা।।

আসার পথে চেয়ে থাকি, যারে পাইলে হবো সুখি।

এ করিমের মরণ বাতি হইলো না অঝোরধারা

আমি ফুল বন্ধু ফুলের ভ্রমরা

সখী লো আমি ফুল বন্ধু ফুলের ভ্রমরা।।"
Shah Abdul Karim,আমি কূলহারা কলংকিনী,"আমি কূলহারা কলংকিনী।

আমারে কেউ ছইয়ো না সজনী।

প্রেম করলাম প্রান বন্ধুর সনে

যে দুঃখ পেয়েছি মনে।

আমার কেঁদে যায় দিন রজনী।।

প্রেম করা যে স্বর্গের খেলা

বিচ্ছেদে হয় নরক জ্বালা

আমার মন জানে আমি জানি।।

সখী আমার উপায় বলো না

এ জীবনে দূর হইলো না।

বাউল করিমের পেরেশানি।।"
