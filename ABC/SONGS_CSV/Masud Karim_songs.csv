Writer,Title,Song
Masud Karim,আমি রজনীগন্ধা ফুলের মত,"আমি রজনীগন্ধা ফুলের মত

গন্ধ বিলিয়ে যাই

আমি মেঘে ঢাকা চাঁদের মত

জোছনা ঝরিয়ে যাই

আমি গানে গানে প্রানের যত

বেদনা লুকাতে চাই।।

বুকের মাঝে যে বাঁশী

অকারনে বার রার

পায় না তো অধিকার।

আজও এ কথা আমি যে শুধুই।

নিজেকে বোঝাতে চাই।।

চলার পথে কাঁটা যে হতে

চাই নাকো আমি আর

ভুল ভাঙ্গে যদি তার।

আমি নিরবে ভাল যে বেসে।

নিজেকে পোড়াতে চাই।।"
Masud Karim,যখন আমি থাকবো নাকো,"যখন আমি থাকবো নাকো

আমায় রেখো মনে

ও বন্ধু ওগো আমায় খুজো সুরের আলাপনে।।

বেজে বেজে বাশি থেমে যাবে জানি

ভেঙ্গে যাবে খেলা ঘর, ভেঙ্গে যাবে খেলা ঘর

ঢেউয়ে ঢেউয়ে নদী বয়ে যাবে দূরে

পরে রবে বালুচর

পথহারা পাখি পথ খুজে খুজে।

ক্লান্ত নিরজনে।।

শ্রাবনের ধারা ঝরে যাবে যদি

অভিমানে কত কাল।

বুক ভরা আশা ভীরু ভালবাসা

পাবে না তো অধিকার

তোমাদের সুখে সুখি হতে আমি।

চেয়েছি যে জীবনে।।"
Masud Karim,যখন থামবে কোলাহল,"যখন থামবে কোলাহল

ঘুমে নিঝুম চারিদিক

আকাশের উজ্জল তারাটা

মিটমিট করে শুধু জ্বলছে

বুঝে নিও তোমাকে আমি ভাবছি

তোমাকে কাছে ডাকছি

ঘুমিয়ে পড়ো না বন্ধু আমার

জেগে থেকো সেই রাতে।।

যখন ফুলের গন্ধ এসে

আবেশ ছড়াবে মনে

বুঝে নিও আমি

আসছি সঙ্গোপনে।

কোকিলের ডাক যদি শোনো

আমি আর দুরে নেই জেনো

একটু পরেই দেখা হবে দুজনাতে।।

যখন দখিন বাতাস গায়

পরশ বুলাবে এসে

জেনো এসে গেছি

আমি অবশেষে

বাসনার সেই নদী তীরে

চিনে নিও প্রিয় সাথীরে

স্বপ্ন ভেবে কেঁদো নাকো বেদনাতে।।"
Masud Karim,শিল্পী আমি তোমাদেরই গান শোনাবো,"শিল্পী আমি তোমাদেরই গান শোনাবো

তোমাদেরই মন ভরাবো

শিল্পী হয়ে তোমাদেরই মাঝে

চিরদিন আমি রবো

শিল্পী আমি শিল্পী।।

আমিও সুখে দুখে মানুষ গড়েছি স্বপ্নের ফানুস

আছে ভাবনা আছে যাতনা

আছে প্রেম ভালবাসা মনে

সেই প্রেম আমি যে আজ বিলাবো।।

কখনো গান থেমে গেলে আমাকে যেয়োনাকো ভুলে

রেখো মনে তে এই আমি যে

তোমাদের কতো কাছে ছিলাম

স্মৃতি হয়ে চিরদিন বেঁচে রবো।"
Masud Karim,"সন্ধ্যার ছায়া নামে, এলোমেলো হাওয়া","সন্ধ্যার ছায়া নামে, এলোমেলো হাওয়া

ভালো লাগে জীবনের এই গান গাওয়া।।

একটি দু’টি তারা জ্বলে আকাশের কোলে

ভীরু ভীরু চোখে কোন স্বপ্ন যে দোলে।

সাতরঙা সেই রঙে মন হলে ছাওয়া

এই মন কখনও কি যায় ফিরে পাওয়া।।

আঁধারের শেষে জানি আছে শুধু আলো

অচেনাকে চিনে নিতে তাই লাগে ভালো

সে চেনায় হয় যদি আরো কিছু পাওয়া

এ মনের সাধ্য কি আর পিছু ফিরে যাওয়া।।"
Masud Karim,শত্রু তুমি বন্ধু তুমি,"শত্রু তুমি বন্ধু তুমি, তুমি আমার সাধনা

তোমার দেয়া আঘাত আমায়

দেয় যে মধুর বেদনা

তুমি আমার সাধনা

যে চোখে তোমার প্রেমের কাজল

সে চোখে আবার কিসের অনল

স্বপ্ন হয়ে পিছু ডাকো

দুঃখ দিয়ে দূরে রাখো

তুমি আমার পূর্ণিমা চাঁদ

রাত্রি দিনের যন্ত্রণা।।

যে হাতে তোমার পরম মালা

সে হাতে আবার মরণ জ্বালা

বন্ধু তোমাকে ভাবতে গেলে

শত্রু হয়ে যে দেখা মেলে

ভালোবেসে শূন্য হলাম

এইতো আমার সান্ত্বনা।।"
Masud Karim,এ কি বাধনে বলো জড়ালে আমায়,"এ কি বাধনে বলো জড়ালে আমায়

ভাবি যতবার মরি লজ্জায়।।

প্রাণে এত স্বপ্নের দোলা লাগে

পারিনিকো জানতে আমি আগে

ভালবেসে এ হৃদয় তুমি তো সাজালে

বাসনারই রঙে রাঙা জোছনায়।

ফুলে চাওয়া ফাল্গুন আমার দ্বারে

ভাবিনি তো ডাকবে অভিসারে,

কাছে এসে আমাকে তুমিতো ভেজালে

সুরভিত কামনার ভরসায়।

এ কি বাধনে বলো জড়ালে আমায়

ভাবি যতবার মরি লজ্জায়।।"
Masud Karim,ভালবাসার স্বপ্নে ঘেরা,"ভালবাসার স্বপ্নে ঘেরা।

অনুরাগের ছোয়ায় ভরা সুখের বাসর।।

কখনও এমন করে ছিল না জানা

এ জীবনে আছে যে স্বাদ আছে বাসনা।

সোহাগিনী আমি তোমার পেয়ে যে আদর।।

তোমার এ বাহুর বাধন খোল না প্রিয়

সুখে দুঃখে এ বুকে ঠাই আমাকে দিও

চিরদিন রেখো তোমার প্রেমের দোসর।।"
Masud Karim,ঐ ভীরু মন আমার মনে,"ঐ ভীরু মন আমার মনে রিমঝিম বৃষ্টির সুরে

গান শুনিয়ে যাবে চিরদিন তুমি কথা দাও।।

ঐ দুটি চোখ আমার চোখে স্বপ্নের ঝিলমিল রঙ্গে

ছবি আঁকবে ওগো চিরদিন তুমি কথা দাও

আমার ভালবাসাতে আপন করে

তোমায় পেলে চাই না কিছু আর

আমার আধার জীবনে আলো জ্বালাতে

তুমি এলে চাই না কিছু আর

সুখে দুখে সাথী হয়ে রইবে আমার তুমি কথা দাও।।

আমার সুখের বাসরে যদি কখনও

আগুন লাগে স্বপ্ন ভেঙ্গে যায়

আবার নতুন সোহাগে দুটি হৃদয়ে

বাসর তখন গড়বো দুজনা

ভালবেসে ঐ বুকে রাখবে আমায় তুমি কথা দাও।।"
Masud Karim,যদি ভালবেসে কাছে এলে বন্ধু,"যদি ভালবেসে কাছে এলে বন্ধু

যদি জীবনের সাথী হলে বন্ধু

বল তুমি বল

আরো আগে কেন তুমি এলে না

যদি দুটি চোখে এঁকে দিলে স্বপ্ন

যদি এত সুখে ভরালে লগ্ন

বল তুমি বল

আরো আগে কেন দেখা দিলে না।।

অচেনা পথে আজ ছুটে চলতে

না বলা কথা আর শুধু বলতে

কোন বাধা নেই কোন মানা নেই

না না কিছু নেই ভাবনা।

বুঝি নি তো আগে

দুটি প্রানে ছিল এত বাসনা।।

হু…হু….হু….হ….

আ…আ…আ…আ….

হু…হু….হু….হ….

আ…আ…আ…আ….

ওম…ওম…ওম…..

যদি বা আসে ঝড় বল ভয় কী

ও (এ) বুকে লুকাতে মিছে লাজ কী

না না দ্বিধা নেই চির সোহাগেই

যাব হারিয়ে দুজনা।

তুমি আছ বলেই

অনুরাগে ঝরে প্রানে জোছনা।।"
Masud Karim,আমি ছন্দহারা এক নদীর মত ছুটে যাই,"আমি ছন্দহারা এক নদীর মত ছুটে যাই

আমার চলার শেষ কোন সাগরে

তার ঠিকানা তো জানা নাই।

কত শহর বন্দর পেড়িয়ে চলেছি অজানা দেশে

কালের নিঠুর টানে।

সেকথা তোমায় আমি বোঝাতে পারি নি।।

ভেবেছি মনে মনে বলেছি গানে গানে

শোননি কো তুমি সেই মধুক্ষণে।

সীমাহারা দূর দিগন্ত পাড়ে

জানি না কোথা ভেসে যায় কোন সে অভিসারে।

যারে খুজে ফিরি আমি তারে যে পাব না হায়।।"
Masud Karim,ওগো চাঁদ তুমি কি জান না,"ও গো চাঁদ তুমি কি জান না

সে যে আজ নাম ধরে ডাকলে

অনুরাগ জড়ানো চোখে

এই নীল জোছনায় কাছে আসবে।।

যে ছিল কাছে মোর চিনিনি তো

মনের মানুষ সে বুঝিনি তো

আধারের বেড়াজাল গেছে ভেঙ্গে

আলোরই পরশে উঠেছে রেঙ্গে, উঠেছে রেঙ্গে

প্রথম আমায় সে যে ভালবাসবে।।

জীবনে মধুরাত এলো আমার

আমি তো খুলেছি মনেরই দুয়ার

অধরের কথা আজ ঝরে গানে

আমি তো রয়েছি তারই প্রাণে, তারই প্রাণে

আমার হয়ে সে যে পাশে থাকবে।।"
Masud Karim,এ সুখের নেই কোন সীমানা,"এ সুখের নেই কোন সীমানা

বসন্তেরই আমন্ত্রনে জড়িয়ে গেলাম আলিঙ্গনে

সফল হলো বুঝি সাধনা।

খুশির চরণ ধ্বনি আমার প্রানে

কী আবেশ ছুয়ে যায় আমার গানে।

চিরচেনা এই যে ভুবন

শত রঙ্গে রঙ্গিন এখন

স্বর্গ হলো বুঝি রচনা।।

জীবনের যত ফুলে এখন হাসে

হৃদয়ের আঙ্গিনায় সুরভি আসে।

এ জনমেই যেন আবার

নতুন জনম হলো আমার

ফুরিয়েই গেল ভাবনা।।"
Masud Karim,জীবন আঁধারে পেয়েছি তোমারে,"জীবন আঁধারে পেয়েছি তোমারে

চিরদিন পাশে থেকো বন্ধু

ওগো বন্ধু

আমারই সুখে আমারই দুঃখে

তুমিই ভরসা ওগো বন্ধু

তুমি রিনিঝিনি সুরে বীণা বাজালে

মুগ্ধ চোখে ওগো কাছে এলে

আমি তোমারই হাতে হাত রেখেছি

তোমারই ছিলাম ওগো তোমারই আছি

তুমি যে আমার আলো আকাশ

ওগো তুমি যে আমার বুকের নিশ্বাস

সারাটি জীবন ধরে

তুমি ভালবেসে বুকে মোরে জড়ালে

অন্ধকারে ওগো পথ দেখালে

কত সাধনাতে তোমাকে যে পেয়েছি

দুঃখ ব্যথা সবই ভুলে গেছি

তুমি যে আমার প্রাণের ভাষা

ওগো তুমি যে আমার সোনালী আশা

সূর্য ওঠা ভোরে"
Masud Karim,তন্দ্রাহারা নয়ন আমার,"তন্দ্রাহারা নয়ন আমার

এই মাধবী রাতে।

তাঁরার কুসুম হয়ে চায় স্বপ্ন ছড়াতে।।

বাতাসেরই ফাল্গুনী গান

দেয় মুছে সব অভিমান।

সুরের কাকলী তাই চায় কন্ঠে জড়াতে।।

তনু মন এই রাত কেন মুখর এত জানি না

এই গান এই সুর কেন যে মধুর এত জানি না।

হৃদয়ের এই কলতান

নেই কভু এর অবসান

বনের পাখিরা তাই চায় ছন্দ ঝরাতে।।"
