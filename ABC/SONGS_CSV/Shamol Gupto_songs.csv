Writer,Title,Song
Shamol Gupto,এই বসন্ত জানালে বিদায়,"এই বসন্ত জানালে বিদায়, ওগো জীবনের অলস বেলায়

কোনো নিরালা ক্ষণে বলো আর মনে হবে কি গো আমায় ||

আর কোনোদিন, ভুলে থাকা স্মরণের বীণ

জানি নাকো বাজাবে কিনা তুমি মোর সুরের মায়ায় ||

জানি এ তো দুরাশা আমার—-

কত গান শুনে ভালো লেগেছে তোমার,

তার মাঝে এ গানের দাম বলো কতটুকু আর?

জাগে তবু সাধ, ক্ষমা করো মোর এই অপরাধ ;

আজ বুকে কি ব্যথা কাঁদে পারি না তো বোঝাতে তোমায় ||"
Shamol Gupto,আরও একটুখানি কাছে থাকো না,"আরও একটুখানি কাছে থাকো না

আরও কিছু কথা বলো না

এখনও যা বলা হলো না

আধোলাজে তারে ঢেকে রেখো না ||

দু’টি চোখে ঝরোঝরো জোছনারই স্বপ্ন,

দুরু দুরু হিয়া ঘিরে মাধবীর লগ্ন,

চুপি চুপি হাওয়া বলে, না, না, যেও না ||

আছে গান, আছে প্রাণ, আছে ভালোবাস

হাসি আর বাঁশি জুড়ে শুধু আলো-আশা |

দু’টি হাতে রিনিঝিনি কাঁকনের ছন্দ,

ভেসে আসে করবীর বনযূথী গন্ধ——

কানে কানে বলি শোনো, না, না, যেও না ||"
Shamol Gupto,আমার হৃদয় নিয়ে আর কতকাল বল কাছে এসে দূরে দূরে থাকবে,"আমার হৃদয় নিয়ে আর কতকাল বল কাছে এসে দূরে দূরে থাকবে,

মনের সুরভীটুকু মনেই লুকায়ে তুমি রাখবে ||

চম্পকবনে শোন বাতাসেরা কি যে কয়ে যায়,

এমন প্রহরগুলি অকারণে কেন বয়ে যায়,

লগ্ন ফুরালে তুমি কারে আর কাছে বল ডাকবে।।

তখন হয়ত আমি হারায়ে গিয়েছি কোন সুদূরে

হয়তো কাজল মেঘ ছড়ায়ে ওই রয়েছে আকাশ জুড়ে |

দু’জনার মন যদি দু’জনারে কাছে পেতে চায়,

রাত্রি নামেই যদি নামুক না কি বা আসে যায়?

মনের একটি কথা কত আর তুমি ঢেকে রাখবে?"
Shamol Gupto,ললিত লবঙ্গলতা দোলে মলয়সমীরে এলনা কৃষ্ণ কেন,"ললিত লবঙ্গলতা দোলে মলয়সমীরে,

এলনা কৃষ্ণ কেন কোকিল কূজিত কুঞ্জ-কুটীরে?

নাচিছে কলাপ সরস বসন্তে

চুমিছে ধরণী আকাশে দিগন্তে

মদন দহিছে বিরহিণীরে।

অঙ্গের মৃগমদ সৌরভ,

কাঁদিছে হয়ে হত গৌরব।

ভাসিছে নয়নে নয়নানন্দ

চন্দনে চর্চিত পিয়া মুখ চন্দ

আসেনা শ্রবণে মধুমুরলীরে।"
Shamol Gupto,যে আঁখিতে এত হাসি লুকানো,"যে আঁখিতে এত হাসি লুকানো

কুলে কুলে কেন তার আঁখি-ধার,

যে মনের আছে এত মাধুরী,

সে কেন বয়েছে চলে ব্যথা ভার ৷

দীপের শিখায় এত আলো যে

তবু কেন কাজলে যে কালো সে।

একেলার ভালোলাগায় কি আসে

কেঁদে কেঁদে হতে চায় দু জনার।

সাগর কখনো চেয়ে দেখে না

বুকে তার কী রতন রয়েছে,

কাঙালের মত ফিরে ফিরে সে,

ফিরে ফিরে অবহেলা সয়েছে ৷

প্রেম যদি ভরে এত সুধা গো

তবু কেন হৃদয়ের ক্ষুধা গো।

যে মেঘের রয়েছে এত মমতা,

কেন তার বিদ্যুতে এত হাহাকার।।"
Shamol Gupto,যেথা রামধনু উঠে হেসে,"যেথা রামধনু উঠে হেসে

আর ফুল ফোটে ভালবেসে

বল তুমি যাবে কি গো সাথে

এই পথ গেছে সেই দেশে।

যেথা সব তিথি মধু তিথি

মধু মাস জেগে থাকে নিতি।

মন যেন প্রজাপতি হয়ে

পাখা মেলে দিয়ে চলে ভেসে।।

যেথা শুধু আলো শুধু আশা

সারাবেলা করে কানাকানি

চিরচেনা হয়ে পাশে থেকে

হয় মনে মনে জানা জানি

যেথা হাতখানি হাতে বাধা

বেনু বীনা একই সুরে সাধা।

তাই যত কথা বলা বাকি

যায় গান হয়ে তার রেশে।।"
Shamol Gupto,তুমি সুন্দর যদি নাহি হও,"তুমি সুন্দর যদি নাহি হও

তাই বল কি বা যায় আসে

প্রিয়ার কি রূপ সেই জানে, সেই জানে

ওগো যে কখনো ভালোবাসে।।

শত মনোহার হলে তবু হায়

নীরব বীনারে কেবা দেখে যায়

কাঁদে যদি সুর সমবেদনায়।

আঁখি তবে জলে ভাসে।।

জানিতে চাহিনা তুমি কি যে

শুধু তোমার তুমিরে জানি।

আমার নয়নে প্রতিমা হয়েছো

তাই তুমি ওগো রানী।

কেন তবু এ যে মোহ ভাব হায়

জান না তোমারই করুণা কনায়

কাঙ্গাল হৃদয় ভরে গেছে মোর।

যেদিন দাঁড়ালে পাশে।।"
Shamol Gupto,চন্দন পালঙ্কে শুয়ে একা একা কি হবে,"চন্দন পালঙ্কে শুয়ে একা একা কি হবে

জীবনে তোমায় যদি পেলাম না

শ্বেত পাথরের রাজপ্রাসাদে

থেকে আর কি হবে

জীবনে তোমায় যদি পেলাম না

নহবত সানাই বাজাক

মণিহার কন্ঠ সাজাক

আজ আমার ফুলে ছোঁয়া

চতুর্দোলা যাব বা না যাক

আগুনের ফুলকি ঝরা

আতশবাজির উৎসবে

শুনিযে জয়ধ্বনি চারিদিকে

কাঁদে এই শূন্য হিয়া হাহাকারে

আতরের গন্ধ ভরাক

আজ আমার বরণ ডালা

হাজার দিকে আলো ছড়াক

সোনার এই মুকুট পরে

অভিষেকের গৌরবে"
Shamol Gupto,রূপের ঐ প্রদীপ জ্বেলে কী হবে তোমার,"রূপের ঐ প্রদীপ জ্বেলে কী হবে তোমার

কাছে কেউ না এলে আর

মনের ঐ এত মধু কেন জমেছে

যদি কেউ না থাকে নেবার।।

ও নূপুর না বাজালে কারো বাঁশিতে

ও হাসি না মেশালে কারো হাসিতে।

তোমার ঐ সোনার ফাগুন কী দাম পাবে।

যদি কেউ না থাকে দেবার।।

এ জীবন না জড়ালে কারো জীবনে

এ স্বপন না ছড়ালে কারো স্বপনে।

রঙিন ঐ দিনগুলি কী এমন রবে।

সাড়া কেউ দিবে না যে আর। ।"
Shamol Gupto,মন বলছে আজ সন্ধ্যায় কিছু বলতে তুমি আসবে কি,"হু…

মন বলছে আজ সন্ধ্যায় কিছু বলতে তুমি আসবে কি!

আসবে কি…

আমি শুনবো কিছু বলবো, কিছু স্বপ্ন চোখে ভাসবে কি!

বনে স্বর্ণচাপা ফুটবে দু’টি একটি তারা উঠবে

ওরা হয়তো সেই লগ্নে চেয়ে দেখবে মৃদু হাসবে কি!

ঐ ক্লান্ত নীড়ে পান্থ পাখী ফিরবে গান থামবে

কাছে আমরা বসে থাকবো ছায়া ঘিরবে রাত নামবে

আরও শুনতে তুমি চাইবে, আরও বলতে গান গাইবে

আধো লজ্জায় হাসি তুলবে, দেখে তাই যে ভালবাসবে কি!"
Shamol Gupto,ও বক্ বক্ বকম্ বকম্ পায়রা,"ও বক্ বক্ বকম্ বকম্ পায়রা তোদের রকম সকম দেখে

মুখ টিপে যে হাসছে ভোরের আকাশটা দূর থেকে।।

খোলা হাওয়ার ওই যে আলোর ঝরণা ঝরানো

রঙ বেরঙের নতুন খুশীর মাতন ছড়ানো

শুনিস্‌ নাকি মিষ্টি সুরে বলছে ওরা ডেকে

পাখনা মেলে আয়না চলে বাঁধন ফেলে রেখে।।

লোটন লোটন পায়রা তোরা ঝোঁটন বেঁধে নে

নে হারিয়ে যাওয়া সুরে প্রাণের বাঁশী সেধে নে।

একটু আরাম একটু সুখের মিথ্যে আশাতে

যেচে কেন বন্দী থাকিস ছোট্ট বাসাতে

যা চলে যা অবাধ ডানায় স্বপ্ন চোখে এঁকে

অথৈ নীলে নতুন দিনের সোনালী রোদ মেখে।।"
Shamol Gupto,কতো আশা নিয়ে তুমি এসেছিলে,"কতো আশা নিয়ে তুমি এসেছিলে

কত ভালবাসা নিয়ে তোমারই হলাম

কেন পেয়ে তবু হারাতে হোলো

সাথে যেতে যেতে পিছে রয়ে গেলাম।।

দুটি চোখে ভরানো সোনার স্বপন

পাখী গানে ভেসে গেলো ভাগ্য এমন

শুধু পথই জানে কি যে অপরাধে

তুমি থকতে আমি একা হয়ে গেলাম।।

আজি বুকে করে ঝরা মালা তোমার

ভাবি কোনও দিনও দেখা হবে কি আর।

তুমি বোঝোনি কি অসহায় ব্যথায়

অবসাদ ঘিরে যে রয়েছে যে আমায়

মিছে ভুল বুঝে ফিরে দেখলে না গো

আমি সারাজীবন ব্যথা বয়ে গেলাম।।"
Shamol Gupto,মেটেরিয়া মেডিকার কাব্য,"ক্ষতি কি না হয় আজ পড়বে, মেটেরিয়া মেডিকার কাব্য

নয়তো বা ফার্মাকলজিটাই নিয়ে আজ লেকচারে নাববো।।

তারপর দৃষ্টির ছুরিতে মনের ডিসেকশন শিখবে,

ষ্টেথিসস্কোপ লাগিয়ে সিম্ টম্ লিখবে

ওরাল জবাবগুলো হওয়া চাই রীতিমত কানে সুখশ্রাব্য।।

হয়তো আউটডোরে এমনি ডিউটিটা কোনও দিন পড়বেই

প্রেসক্রিপশন মতো হয়তো মিকশ্চার গুলো সার্ভ করবে

সবদিকে আগে দেখে তবে তো ডিগ্রী দেবার কথা ভাববো।।"
Shamol Gupto,ও আমার মন যমুনার অঙ্গে অঙ্গে ভাব তরঙ্গে কতই খেলা,"ও আমার মন যমুনার অঙ্গে অঙ্গে ভাব তরঙ্গে কতই খেলা

বধূ কি তীরে বসেই মধুর হেসে দেখবে শুধুই সারাবেলা।।

ও রূপের মিথ্যে গরব অমন যদি বিরূপ থাকে

ও গুণের কি দাম বল লাজেই যদি আগুন ঢাকে?

কবে আর আসবে সময় বাসবে ভাল ভাসবে ময়ূরপঙ্খী ভেলা?

কি অত বিচার করা অবিচারের ভয় করে যে

কি অত হিসাব করাবেহিসাবের ভুল ধরে যে

এখনো ডুব না দিলে করবে সিনান হয়গো কবে,

গাগরী ভরার বেলা অবহেলায় সাঙ্গ হবে

মনেরই সোনা যে হয় আনমনাগো দিন গোনাতে মাটির ঢেলা।।"
Shamol Gupto,এই ক্ষণটুকু কেন এত ভালো লাগে,"এই ক্ষণটুকু কেন এত ভালো লাগে

সে কি জীবনে প্রথম প্রেম এসেছে বলে,

আকাশ দিয়েছে ধরা আঁখির কোলে।।

আমারই মনের যেন পরশ পেয়ে

আলোয় আলোয় গেছে ভুবন ছেয়ে

আমারই প্রাণের রাগে গোলাপ রাঙা হয়ে দুয়ার খোলে।।

কে জানে কোথায় ছিল এত যে কথা

কাকলি কূজনে যারা এনেছে ওগো আজ এ অধীরতা

আমারই আবেগে যেন উছল করা

আকুল নিঝর হল অঝোর ধরা

আমারই হাসির মায়া বনের সবুজ ওই স্বপনে দোলে।।"
Shamol Gupto,ভালো লাগে না তুমি না এলে,"ভালো লাগে না তুমি না এলে

কি যে করি বলো দূরে গেলে।।

যত ভাবি কাজে ভুলে থাকি

তত মনে পড়ে দু’টি আঁখি।

তুমি বলো তুমি তো আমারই,

সবই বুঝি বোঝাতে না পারি,

মন ভেসে চলে দূরে দূরে

মরমীয়ারে কাছে না পেলে।।

চেয়ে চেয়ে দেখি ভরা সাঁঝে

হাওয়া ছুঁয়ে গেল চেনা কূলে ;

একে একে কত তারা ওঠে

তবু নিজেরে রয়েছি ভুলে।

যত বলি তুমি তো আমারই

কোনো সাড়া মেলে না গো তারই

আসিয়া ঘরেতে একা একা

দাও ভালোবেসে আলো জ্বেলে।।"
Shamol Gupto,নতূন গানের রঙিন খামে পাঠিয়ে দিলাম তোমার নামে,"নতুন গানের রঙিন খামে পাঠিয়ে দিলাম তোমার নামে

আজকে নিমন্ত্রণ ও আমার বন্ধু চিরন্তন।

ভালবাসার সাজি আমার, স্মৃতির ফুলে ভরুক আবার

তোমার প্রেমের পরশ যে চায় আমার পরম শুভক্ষণ।।

হাতে করে নাইবা কিছুই আনলে তুমি আর

দু’চোখ ভরা খুশি তোমার সেইতো উপহার

প্রীতির ডোরে বাঁধবে যখন, আনন্দে আজ ভরবে ভুবন

তাই “স্বাগত” লিখলো কথা সুরের আলিঙ্গন।।"
Shamol Gupto,প্রেম যদি মোর অভিশাপ হলো তবে,"প্রেম যদি মোর অভিশাপ হলো তবে

ভাঙা বাসরের ঝরা মালা লয়ে বলো গো কী আর হবে ?

তোমার মনের প্রথম মুকুল

জাগাতে কেন যে হল এত ভুল——-

মধুমিলনের মায়াজাল কেন ঘুমাল সুদূর নভে ?

আঁখি খুলে দেখি তোমার নয়নে গভীর বিষাদ ছায়া,

মাধবীবনের মধুবসন্ত ভুলে গেছে মধুমায়া |

সবই আছে তবু কী যেন নাই

বারে বারে শুধু মনে হয় তাই

তুমি এসেছিলে আমার ভুবনে ব্যথার লগন যবে ||"
