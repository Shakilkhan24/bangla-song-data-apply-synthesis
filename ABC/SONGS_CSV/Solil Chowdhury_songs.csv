Writer,Title,Song
Solil Chowdhury,যারে যারে উড়ে যারে পাখি,"যারে যারে উড়ে যারে পাখি

ফুরালো প্রাণের মেলা

শেষ হয়ে এলো বেলা

আর কেন মিছে তোরে বেঁধে রাখি।।

আকাশে আকাশে ফিরে

যা ফিরে আপন নীড়ে

শ্যামল মাটির বনছায়।

শুধু মনে মনে তোকে ডাকি

চাহিনা খেলিতে খেলা

শেষ হয়ে এলো বেলা

আর কেন মিছে তোরে বেঁধে রাখি।।

আমারই স্বপ্ন হয়ে

কত কি যে গেছ কয়ে

হৃদয় পিঞ্জরে বসিয়া।

জানি সবই রয়ে গেল বাকী

এবারে ভাসাব ভেলা

শেষ হয়ে এলো বেলা

আর কেন মিছে তোরে বেঁধে রাখি।।"
Solil Chowdhury,যাক যা গেছে তা যাক,"দূর নয় বেশী দূর ঐ সাজানো সাজানো

বকুল বনের ধারে

ঐ বাঁধানো ঘাটের পাড়ে।

যেথা অবহেলা সয়ে সয়ে

কিছু ফুল শুকানো শুকানো হয়ে

পড়ে পড়ে আছে তার কিছু দূরে

ঘাটের চাতাল ছাড়িয়ে

ওখানে আমার পাতাল হৃদয়

সেদিন গিয়েছে হারিয়ে

যাক যা গেছে তা যাক।

শুক-সারিরা সেখানে কুজনে কুজনে

দুজনে গাহিয়া যেত

ওই নদীটি বহিয়া যেত।

বন হরিনী ত্বরিত চিকত চরণে

চমক লাগায়ে দিয়ে

তার চেয়ে ভাল চোখ দুটি দেখে

যেখানে যেত সে দাঁড়িয়ে

সেখানে আমার করুণ হৃদয়

সেদিন গিয়েছে হারিয়ে

যাক যা গেছে তা যাক।

মোর মানসী কলসি কাঁকেতে লইয়া

ওখানে দাঁড়াতো এসে

মুখে মধুর মধুর হেসে।

তার তনুর দ্বিরথে ডুবিয়া মরিতে

নদীও উতলা হতো

তার ঢেউয়ে ঢেউয়ে আরো দুটি ঢেউ

যেখানে দিত সে বাড়িয়ে

সেখানে আমার উতল হৃদয়

সেদিন গিয়েছে হারিয়ে

যাক যা গেছে তা যাক।

মোর দিবস রজনী হায় গো সজনী

জাগিয়া জাগিয়া যেত

তবু স্বপ্ন যে মনে হতো।

সেই মগন স্বপন সহসা কখনো

ভাঙ্গিয়া ভাঙ্গিয়া গেল

এই পথ দিয়ে বধু বেশে সে যে

যেদিন গেল সে হারিয়ে

সেদিন আমার সজল হৃদয়

দু’পায় গিয়েছে মাড়িয়ে

যাক যা গেছে তা যাক।"
Solil Chowdhury,আহা ঐ আঁকা বাঁকা যে পথ যায় সুদূরে,"আহা ঐ আঁকা বাঁকা যে পথ যায় সুদূরে।

মন হরিনী করুন তার তাল তুলেছে

এমন দিনে তুমি মোর কাছে নাই, হায়

স্মৃতিরা যেন জোনাকির ঝিকিমিকি, ঝিকিমিকি।।

আ.. আ… আ… ও… ও… ও…

জীবন বৃন্তের থেকে ঝোরে

কত না স্বপ্ন না গেছে মরে।

তবুও পথ চলা কবে যে শেষ হবে জানি না।।

আ.. আ… আ… ও… ও… ও…

আপন নীড়ে ফিরে গেছে পাখি

নীড় হারায়ে আমি পথে থাকি।

ভাবিয়া এখনো মোরে আকাশে

চেয়ে চেয়ে ভাব কি।।"
Solil Chowdhury,আজ নয় গুন গুন গুঞ্জন প্রেমে,"আজ নয় গুন গুন গুঞ্জন প্রেমে

চাঁদ ফুল জোছনার গান আর নয়

ওগো প্রিয় মোর খোল বাহু ডোর

পৃথিবী তোমারে চায়।

আর নয় নিস্ফল ক্রন্দন

শুধু নিজের স্বার্থের বন্ধন

খুলে দাও জানালা আসুক

সারা বিশ্বের বেদনার স্পন্দন

ধরনীর ধুলি হোক চন্দন

টিকা তার মাখে আজ

পরে নাও পরে নাও পরে নাও।

কার ঘরে প্রদীপ জ্বলেনি

কার বাছার অন্ন মেলেনি

কার নেই আশ্রয় বর্ষায়

দিন কাটে ভাগ্যের ভরসায়

তুমি হও একজন তাদেরই

কাঁধে আজ তার ভার

তুলে নাও তুলে নাও তুলে নাও।।"
Solil Chowdhury,কোন এক গাঁয়ের বধুর কথা,"কোন এক গাঁয়ের বধুর কথা তোমায় শোনাই শোনো

রূপকথা নয় সে নয়

জীবনের মধুমাসের কুসুম ছিঁড়ে গাঁথা মালা

শিশির ভেজা কাহিনী শোনাই শোনো।।

একটুখানি শ্যামল ঘেরা কুটিরে তার স্বপ্ন শত শত।

দেখা দিত ধানের শীষের ইশারাতে

দিবা শেষে কিষাণ যখন আসতো ফিরে

ঘি মউ-মউ আম কাঁঠালের পিঁড়িটিতে বসতো তখন

সবখানি মন উজাড় করে দিত তারে কিষাণী

সেই কাহিনী শোনাই শোনো।

ঘুঘু ডাকা ছায়ায় ঢাকা গ্রামখানি কোন মায়া ভরে

শ্রান্তজনে হাতছানিতে ডাকত কাছে আদর করে সোহাগ ভরে

নীল শালুকে দোলন দিয়ে রঙ ফানুসে ভেসে।

ঘুমপরী সে ঘুম পাড়াত এসে কখন যাদু করে

ভোমরা যেত গুনগুনিয়ে ফোঁটা ফুলের পাশে

আকাশে বাতাসে সেথায় ছিল পাকা ধানের বাসে বাসে সবার নিমন্ত্রণ |

সেখানে বারোমাসে তেরো পাবণ আষাঢ় শ্রাবণ কি বৈশাখে

গাঁয়ের বধুর শাঁখের ডাকে লক্ষ্মী এসে ভরে দিত

গোলা সবার ঘরে ঘরে হায়রে কখন

গেল সমন অনাহারের বেশেতে সেই কাহিনী শোনাই শোনো।।

ডাকিনী যোগিনী এলো শত নাগিনী

এলো পিশাচেরা এলোরে শত পাকে বাঁধিয়া

নাচে তাথা তাথিয়া নাচে তাথা তাথিয়া নাচেরে নাচে রে।

কুটিলের মন্ত্রে শোষণের যন্ত্রে

গেল প্রাণ শতপ্রাণ গেল রে মায়ার কুটিরে

নিল রস লুটিরে মরুর রসনা এলো রে।

হায় সেই মায়া ঘেরা সন্ধ্যা ডেকে যেত কত নিশিগন্ধা।

হায় বধু সুন্দরী কোথায় তোমার সেই মধুর জীবন মধুছন্দা

হায় সেই সোনাভরা প্রান্তর সোনালি স্বপনভরা অন্তর।

হায় সেই কিষাণের কিষাণীর জীবনের ব্যথার পাষাণ আমি বহি রে।

আজও যদি তুমি কোনো গাঁয়ে দেখো ভাঙা কুটিরের সারি

জেনো সেইখানে সে গাঁয়ের বধুর আশা স্বপনের জীবন্ত সমাধি।"
Solil Chowdhury,ওগো আর কিছু তো নয়,"ওগো আর কিছু তো নয়,

বিদায় নেবার আগে তাই

তোমারি নয়নে পাওয়া তোমারি সুরে গাওয়া

এ গান খানি রেখে যাই।।

বরষা হয়ে তুমি আকাশ ভরে

হৃদয় মরুতে মম পরেছ ঝরে

সরস করিয়া মোরে যে ফুল ফোটালে ভোরে

এমালা তারি রেখে যাই।

জানিনা কখন মন হারায়ে গেল

সকলি হারায়ে বুঝি সকলি পেল

আজকে আশার নদী উদাসে শুকালো যদি

এ হৃদয় টুকু রেখে যাই।

ওগো আর কিছু তো নয়,

বিদায় নেবার আগে তাই

তোমারি নয়নে পাওয়া তোমারি সুরে গাওয়া

এ গান খানি রেখে যাই।।"
Solil Chowdhury,ও বাঁশী কেন গায়,"ও বাঁশী কেন গায় আমারে কাঁদায়

কে গেছে হারায়ে স্মরণের বেদনায়

কেন মনে এনে দেয়।

ও বাঁশী কখনও আনন্দ ছিল জীবনের ছন্দে

হৃদয় মাতাল হতো ফাগুনের গন্ধে

সে যেন কোথায় আমি বা কোথায়

যদি না জানা।

বাঁশী কেন গায় আমারে কাঁদায়

কে গেছে হারায়ে স্মরণের বেদনায়

কেন মনে এনে দেয়।

ও বাঁশী

তমাল কদম্ব আমার গোপিনী সখিনী

যমুনা উজান গেছে আরতো দেখিনি ।।

সাধ যদি যায় ধুলিতে মিলায়

তবু কেন হায়।

বাঁশী কেন গায় আমারে কাঁদায়

কে গেছে হারায়ে স্মরণের বেদনায়

কেন মনে এনে দেয়।"
Solil Chowdhury,যদি কিছু আমারে শুধাও,"যদি কিছু আমারে শুধাও

কি যে তোমারে কবো

নীরবে চাহিয়া রবো

না বলা কথা বুঝিয়া নাও।।

ঐ আকাশ নত যুগে যুগে সংযত

নীরবতা অবিরত

কথা বলে গেছে কত।

তেমনই আমার বাণী

সৌরভে কানাকানি।

হয় যদি ভ্রমরা গো

সে ব্যাথা বুঝিয়া নাও।।

অন্তরে অন্তরে যদি কোন মন্তরে

বোবা এ প্রাণের ব্যাথা

বোঝানো যেতো গো তারে।

কবির কবিতা সবই

তুলি দিয়ে আঁকা ছবি।

কিছু নয় তার কাছে

এটুকু বুঝিয়া নাও।।"
Solil Chowdhury,না যেও না রজনী এখনো বাকি,"না যেও না, না যেও না,

রজনী এখনও বাকী

আরও কিছু দিতে বাকী

বলে রাত জাগা পাখি।

না যেও না।

আমি যে তোমারি শুধু জীবনে মরণে।।

ধরিয়া রাখিতে চাহি নয়নে নয়নে।

না যেও না,

রজনী এখনও বাকী

আরও কিছু দিতে বাকী

বলে রাত জাগা পাখি।

না যেও না।

যে কথা বলিতে বাজে,

যে ব্যথা মরমে কাঁদে

সে কথা বলিতে ওগো দাও।।

জীবন রজনী জানি এমনি পোহাবে।।

চাঁদের তরণী তুমি সুদূরে মিলাবে।

না যেও না,

রজনী এখনও বাকী

আরও কিছু দিতে বাকী

বলে রাত জাগা পাখি।

না যেও না।"
Solil Chowdhury,বিচারপতি তোমার বিচার করবে যারা,"বিচারপতি তোমার বিচার করবে যারা

আজ জেগেছে এই জনতা, এই জনতা।।

তোমার গুলির, তোমার ফাঁসির,

তোমার কারাগারের পেষণ শুধবে তারা

ও জনতা এই জনতা এই জনতা।।

তোমার সভায় আমীর যারা,

ফাঁসির কাঠে ঝুলবে তারা।।

তোমার রাজা মহারাজা,

করজোরে মাগবে বিচার।।

ঠিক যেন তা এই জনতা।

তারা নতুন প্রাতে প্রাণ পেয়েছে, প্রাণ পেয়েছে।

তারা ক্ষুদিরামের রক্তে ভিজে প্রাণ পেয়েছে।।

তারা জালিয়ানের রক্তস্নানে প্রাণ পেয়েছে।।

তারা ফাঁসির কাঠে জীবন দিয়ে

প্রাণ পেয়েছে, প্রাণ পেয়েছে।।

গুলির ঘায়ে কলজে ছিঁড়ে প্রাণ পেয়েছে,

প্রাণ পেয়েছে এই জনতা।

নিঃস্ব যারা সর্বহারা তোমার বিচারে।

সেই নিপীড়িত জনগণের পায়ের ধারে।।

ক্ষমা তোমায় চাইতে হবে

নামিয়ে মাথা হে বিধাতা।।

রক্ত দিয়ে শুধতে হবে।

নামিয়ে মাথা হে বিধাতা।।

ঠিক যেন তা এই জনতা।

বিচারপতি তোমার বিচার করবে যারা

আজ জেগেছে এই জনতা, এই জনতা।।"
Solil Chowdhury,বুলবুল পাখি ময়না টিয়ে,"বুলবুল পাখি ময়না টিয়ে

আয় না যা না গান শুনিয়ে।

দূর দূর বনের গান।

নীল নীল নদীর গান।

দুধভাত দেব সন্দেশ মাখিয়ে।।

ঝিলমিল ঝিলমিল ঝর্ণা যেথায়

কুলকুল কুলকুল রোজ বয়ে যায়

ব্যাঙ্গমা ব্যাঙ্গমী গল্প শোনায়

রাজার কুমার পক্ষীরাজ চড়ে যায়।

ভোরবেলা পাখনা মেলে দিয়ে তোরা-

এলি কি বল না সেই দেশ বেরিয়ে?।।

কোন গাছে কোথায় বাসা তোদের?

ছোট্ট কি বাচ্চা আছে তোদের?

দিবি কি আমায় দুটো তাদের?

আদর করে আমি পুষব তাদের

সোনার খাঁচায় রেখে ফল দেব খেতে

রাতে কৃষ্ণনাম দেব শুনিয়ে।।"
Solil Chowdhury,ঝুনঝুন ময়না নাচো না,"ঝুন ঝুন ময়না নাচো না তাথৈ তাথৈ নাচো না

বুলবুল পাখি গাও না গুনগুন গুনগুন খাও না

দখিনা গো বহো না শনশন শনশন বহো না

মোর পিয়া ঘরে আজ এসেছে

ও মেঘ বাদল সজল কেন আজ এমনদিন

ও সূরজ ঝলমল করো এখন আজ এমন দিন

ও ঝরনা বহো না ঝিরঝির বহো না রিমঝিম

ও বহো না রিমঝিম

ও ভুলেছি গতদিনের সকল মনো ব্যথা

ও পাগল মন শুনিতে চাহে না কোনও কথা

প্রাণে দিনু কথা আজ ছড়াব যথাতথাও ছড়াব যথাতথা"
Solil Chowdhury,আমি ঝড়ের কাছে রেখে গেলাম আমার ঠিকানা,"আমি ঝড়ের কাছে রেখে গেলাম আমার ঠিকানা।

আমি কাঁদলাম বহু হাসলাম এই জীবন জোয়ারে ভাসলাম

আমি বন্যার কাছে ঘূণীর কাছে রাখলাম নিশানা।।

কখন জানিনা সে তুমি আমার জীবনে এসে

যেন স্বঘন শ্রাবনে প্লাবনে দুকূলে ভেসে

শুধু হেসে ভালোবেসে

যতো যতো নেশা যেন স্বপ্ন হলো সকলি নিমেষে ভগ্ন

আমি দূর্বার স্রোতে ভাসলাম তরী অজানা নিশানা।।

ওগো ঝড়া পাতা যদি আবার কখনো ডাকো

সেই শ্যামল হারানো স্বপ্ন মনেতে রাখো

যদি ডাকো যদি ডাকো।।

আমি আবার কাঁদবো হাসবো এই জীবন জোয়ারে ভাসবো

আমি বজ্রের কাছে মৃত্যুর মাঝে রেখে যাবো নিশানা।।"
Solil Chowdhury,পথ হারাবো বলেই এবার পথে নেমেছি,"পথ হারাবো বলেই এবার পথে নেমেছি

সোজা পথের ধাঁধায় আমি অনেক ধেঁধেছি।

নিষেধের পাহারাতে ছিলেম রেখে ঢেকে

সে কখন গেছে ফিরে আমায় ডেকে ডেকে।

নয়ন মেলে পাবার আশায় অনেক কেঁদেছি

এই নয়নে পাবো বলেই নয়ন মুদেছি।

চেনা শোনা জানার মাঝে কিছুই চিনি নি যে

অচেনায় হারায়ে তাই আবার খুঁজি নিজে

সে যে গান শুনিয়েছিল হয়নি সেদিন শোনা

সে গানের পরশ লেগে হৃদয় হল সোনা।

রাগের ঘাটে ঘাটে তারে মিছেই সেধেছি

সুর হারাবো বলেই সেতার সুরে বেঁধেছি।"
Solil Chowdhury,ও মোর ময়না গো,"ও মোর ময়না গো / ও মোর ময়না গো

কার কারণে তুমি একলা ?

কার বিহনে বিহনে দিবা নিশি যে উতলা ?

সে তো আসবে না সে তো ফিরবে না ফিরবে না

ও মোর ময়না গো

দূর দূর দূর দুর্ পানে আনমনে চাহিয়া

কি বিরাগের রাগিনী যাও গাহিয়া

দূর দূর দূর দুর্ পানে আনমনে চাহিয়া

কি বিরাগের রাগিনী যাও গাহিয়া

সবুজে সবুজে ভরা বনানী / ফুরাবে ফাগুন বুঝি জানোনি ?

সবুজে সবুজে ভরা বনানী / ফুরাবে ফাগুন বুঝি জানোনি ?

হায়রে হায়রে বুঝি তা জানোনি

ময়না গো

ও মোর ময়না গো

কার কারণে তুমি একলা ?

কার বিহনে বিহনে দিবা নিশি যে উতলা ?

সে তো আসবে না সে তো ফিরবে না ফিরবে না

ও মোর ময়না গো

ঝর ঝর ঝর দু নয়ন ঝরঝর ঝরায়ে

কেন থাকো, বিষাদে মন ভরায়ে ?

ঝর ঝর ঝর দু নয়ন ঝরঝর ঝরায়ে

কেন থাকো, বিষাদে মন ভরায়ে ?

যা কিছু হারায়ে গেল যাকনা

নীল আকাশে মেলো পাখনা

যা কিছু হারায়ে গেল যাকনা

নীল আকাশে মেলো পাখনা

দাওরে দাওরে মেলে পাখনা

ময়না গো

ও মোর ময়না গো

কার কারণে তুমি একলা ?

কার বিহনে বিহনে দিবা নিশি যে উতলা ?

সে তো আসবে না সে তো ফিরবে না ফিরবে না

ও মোর ময়না গো"
Solil Chowdhury,যদি জানতে গো তুমি জানতে,"যদি জানতে গো তুমি জানতে

কেন এই মন আমার ছন্দবিহীন ছন্দে গেয়ে যায়

হারালো সুর সে যে তোমার চোখে চেয়ে কখন মনের অজান্তে

পান্থ আমি তোমার পথে যেতে পথ ভোলা দুস্তর প্রান্তে।

তুমি জান কি আমি এলাম জীবন দিগন্তে?

সান্ত্বনা মোর এই শুধু আমি পাড়ি দিয়েছি বসন্তে

ঝরা ফুলে ফুলে গেছে ছেয়ে এই জীবন বনান্তে।

আর ডেকোনা মোরে ডেকোনা সকরুণ সুরেতে ডেকোনা

যা কিছু মোর গান ছিল সুরে সুরে মনেতে রেখোনা

ফিরে যাব না যাব না আমি আর প্রেমেরি একান্তে।।"
Solil Chowdhury,চৈতালি দিনে বৈশাখী দিনে,"চৈতালি দিনে বৈশাখী দিনে

মোর প্রাণসখা তুমি চলে যেয়ো না।

পাতা ঝরা সুরভিত ঝরঝর এমনি দিন,

কাছে থেকে হাতছানি দিয়ে ডাকা এমনি দিন,

চুপি চুপি কানে কানে কথা বলা দিন।

মৌমাছি যায় ঘিরে গুনগুনিয়ে

বউ-কথা পাখি যায় গান শুনিয়ে।

আঁধার আকাশ ঝলমল করে নাক সৌদামিনী,

তারায় তারায় চেয়ে থাকা ভুলে গেছে এ দামিনী,

পথ চেয়ে কেটে গেল কত রজনী।"
Solil Chowdhury,দূরে-প্রান্তরে কে গান ধরে,"দূরে-প্রান্তরে, কে গান ধরে

কার বাঁশি?

আর যেন সহেনা, ঘরেতে মন রহেনা

সন্ন্যাসে যায় ভাসি।

যেন চিনি তারে

বুঝি আমারই নিঃশ্বাসে দেহ বাঁশি

বেজে বেজে ওঠে

ফুল ফোটে, ফোটে

সাগরের পানে নদী ছোটে

আর শুনি কানে কানে তার ভালবাসি।

আর যাবনা গো

আমি সরল বিশ্বাসে যুগে যুগে

মরি রাধা হয়ে

দুখ সয়ে, সয়ে

নীল যমুনা যাক্‌ যাক্‌না বয়ে

আর শোনব না যতই না ডাকুক তার পোড়া বাঁশি।"
Solil Chowdhury,ধিন তাক কুড় ধিন তাক,"ধিন তাক কুড় ধিন তাক

যায় যাক্‌ দিন যাক্‌ রে কেঁদে

ও মন ভোলে যা ভোলে যা তারে

কি পেয়েছ বা পাওনি তারে

শুধু ছন্দে-আনন্দে মন ভরে দে রে।।

এমন ঢেঙ কুড়া কুড় কুড় বাজে বাদ্যি ঢাকে

সে যে তোমায় ডাকে, সে যে আমায় ডাকে

পুরানো দিনের কথা কে মনে রাখে?

সাধের মন তরণী এ ঢেউয়ে দে ছেড়ে দে রে ।।

বকুল শিউলি পেতেছে ফুলের শয্যা বাহার

নববধূর সাজে সেজেছে রাত আবার

এখন তুমি আমি সবাই রাজার কুমার

বরণ করে তারে ঘরে নে তোলে নে রে।।"
Solil Chowdhury,ঐ পথ দূরে দূরে স্বপ্ন মাঝারি নেশা,"ঐ পথ দূরে দূরে স্বপ্ন মাঝারি নেশা

কোথায় গিয়ে বুঝিব পাবো তোমারই দিশা

যেথা ধরার ডাকে আকাশ বাহু মেলে

অস্তাচলের রবি রঙ্গে রঙ্গে হোলি খেলে

যেথা মগন সবি কি যে মাতাল নেশা

ঐ পথ দূরে দূরে…

জানি স্বপন ভাঙ্গে তবুও তোমারই আমি

স্বপনে লুকায়ে রাখি জাগি অকাটে যামী

জানি ফুরাবে খেলা হবে শেষ কাঁদা হাসা

ঐ পথ দূরে দূরে…"
