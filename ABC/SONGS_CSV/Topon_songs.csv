Writer,Title,Song
Topon,পদধ্বনি,"কোথাও থামেনি তোমার পদধ্বনি,

শুকনো পাতার উড়াও থামেনি৷

পিছুটানেও কভু পিছে ফেরোনি,

সামনের পথই শুধু বাস্তব জানি৷

অবাক অথৈ আবেগ,

রূদ্ধবোধে মাতাল বিবেক৷

অনন্ত চেয়ে থাকা,

আলোয় ভাস্কর্য গড়া৷

স্নায়ুরা এখনো শীতল,

মৌনতা রন্ধ্রে বিকল৷

পেলব হাওয়ার দল,

খুঁজে না পাওয়া তল৷

কৃষ্ণচূড়ার ডালে ডালে হাসি,

ওদের ফাঁকে মেঘ আর পাখি৷

শেকড় ওখানে কেঁপে কেঁপে উঠে,

খাকি নাড়া দেয় শক্ত ভিতে৷"
Topon,প্রতিক্রিয়া,"বুকের বক্রতা বুকেই রাখতাম,

সময় উজাড় করে দুঃসময়ে,

মহাকালের খুব আশেপাশে

পর্দার আড়ালে ছায়া-শরীরে,

জাগতিক চেতনায় দাঁড়ালাম৷

সুরেলা কোন বাঁশির সুর,

দূরের পথিকের কাছেই মধুর৷

অজানা অনুভূতির মেলামেশা,

জানাজানির পর বোবা ভাষা৷

অশরীরিকে স্পর্শ করা যায়,

কল্পনার অবয়বে সবটুকুই৷

অন্তর মেললে আত্মার কাছে,

বিবেকের শুভ্রতায় বুদবুদ ভাসে;

অনন্ত নীলে বিলীন হয়ে রয়৷

ফেরারী চেতনা পাশ ফিরে চায়,

হাতের রেখা আড়শীর উপরে,

নিয়তির কাঁটা-ছেঁড়ার ক্ষীণ প্রবাহ,

রবাহুতরা অনাহুত, অলস অবচেতনায়৷"
