Writer,Title,Song
Fokir Lokman Hossain,আবার জমবে মেলা,"আবার জমবে মেলা বটতলা হাটখোলা অঘ্রানে নবান্নে উৎসবে,

সোনার বাংলা ভরে উঠবে সোনায়__ বিশ্ব অবাক চেয়ে রবে।।

আবার ভিড়বে এসে বাংলার বন্দরে বেসাতির বড় বড় মহাজন,

আবার খুঁজবে তারা সোনাফলা বাংলায় হীরেমণি জহরত কাঞ্চন।

বাংলার গল্পে গানে ও কথায় বিশ্বের আঙিনা মুখর হবে।।

আবার আনবে ফিরে বিশ্বের সম্মান বাংলার কথা আর কবিতা

মুক্তির ইতিহাস পৃথিবীর বিস্ময় বাস্তব স্বপ্নের ছবিটা

পথে ঘাটে প্রান্তরে ঘরে আঙিনায় সৌরভে ভরা প্রাণ গৌরবে।।"
Fokir Lokman Hossain,আমি লিখতে পেরেছি বিশ্বের সেরা মুক্তির ইতিহাস,"আমি লিখতে পেরেছি বিশ্বের সেরা মুক্তির ইতিহাস

আর রক্ত আখরে মুক্তির জয়গান।

বাংলাদেশের কবি আমি সবচেয়ে ভাগ্যবান।।

আমি সুরকার__

সুরে বেঁধেছি মৃত্যুর মহাহুঙ্কার,

মহাশ্মশানের কান্নার মাঝে তুলেছি খুশির ঝঙ্কার।

কামানের ধ্বনি সুরে ফেলে আমি করেছি বাংলা গান__

বাংলাদেশের সুরকার আমি সবচেয়ে ভাগ্যবান।।

শিল্পী আমি

যে গান গেয়েছি রক্তের দামে কিনে__

মৃত্যুর ভিড়ে কণ্ঠ সেধেছি যুদ্ধের সাইরেনে।

সমুখে মৃত্যু দেখে জীবন্ত ছেড়েছি গানের তান__

বাংলাদেশের শিল্পী আমি সবচেয়ে ভাগ্যবান।।"
Fokir Lokman Hossain,আমি চোখের জলে লিখেছিলাম,"আমি চোখের জলে লিখেছিলাম

তোমার কাছে শেষ পত্র

তুমি পেয়েছো কিনা তা পড়েছো কিনা

কিছু বুঝেছো কিনা জানতে পারি নি।।

তেমন কিছুই লেখা ছিল না

তাতে তেমনই কিছুই লেখা ছিল না

শুধু একটি কথা

তুমি আসতে চেয়েও কেন এলে না

বাসর সাজানো ফুল ঝরেছে ব্যাথায়।

তোমায় তারা আনতে পারে নি।।

এমন হলো কেন বলো না

ওগো এমন হলো কেন বলো না

শুধু একটি বার বলে দাও এ নহে গো ছলনা

তুমি ব্যস্ত ছিলে ওগো কাজের ভীড়ে।

ইচ্ছে করেও আসতে পারো নি।।"
