Writer,Title,Song
Nokul Kuman Bishas,একদিন কান্নার রোল উঠবে,"একদিন কান্নার রোল উঠবে আমার বাড়িতে।

আমায় নতুন করে দেখতে সবাই,আসবে সারি সারিতে।

বন্ধু-বান্ধব আসবে যারা, নানা প্রশ্ন করবে তারা।

বন্ধু-বান্ধব আসবে যারা, কত প্রশ্ন করবে তারা।

আমি থাকব শুয়ে বালিশ ছাড়া, পারব না ঠোঁট নাড়িতে।

আপন যারা তারা এসে, সাজাবেরে নতুন বেশে।

আমি টিকিট ছাড়া উঠবো শেষে, ইঞ্জিন ছাড়া গাড়িতে।"
Nokul Kuman Bishas,হায়রে বৃষ্টি হায়রে হায়,"হায়রে বৃষ্টি হায়রে হায়

আয়রে মেঘ আয় হায়রে হায়।।

চারিদিকে দেখো থৈথৈ পানি পানির নাইরে শেষ

অতি বৃষ্টির পাল্লায় পড়ে বন্যায় ভাসে দেশ

পানির তোড়ে যায়রে ভেসে হাজারো ঘর-বাড়ি

সাধের সংসার নিয়ে কেহ নৌকাতে দেয় পাড়ি

আবার এরই মধ্যে সখ করে কেউ ডাইল খিচুড়ি খায়।

হায়রে বৃষ্টি হায়রে হায়

আয়রে মেঘ আয় হায়রে হায়।

সবাই জানে একটুখানি বৃষ্টি হয় যদি

ঢাকা শহরের রাস্তা-ঘাট হয়ে যায়রে নদী

ম্যানহোলের ঢাকনাটা খোলা যায়না কিছু বুঝা

একবার যে পড়েছে সে জানে উঠা নয় সোজা

হায় যানজটে জলজটে পড়ে যাত্রীদের জান যায়।

হায়রে বৃষ্টি হায়রে হায়

আয়রে মেঘ আয় হায়রে হায়।

চলচ্চিত্রে বৃষ্টির সিন ধরে ক্যামেরায়

নকল বৃষ্টিতে নায়িকারে ভিজায় সিনেমায়

শ্রাবণ মাসে ছিদ্র থাকে যাদের ঘরের চালা

দুনিয়াতে তারাই জানে মেঘ-বৃষ্টির কি জ্বালা

তাই দুঃখের বৃষ্টি চায়না মনে সুখের বৃষ্টি চায়।

আয়রে বৃষ্টি আয়রে আয়

আয়রে সুখের বৃষ্টি আয়।"
Nokul Kuman Bishas,বিশ্ব থেকে হারাবে না পবিত্র কোরআন,"যদি আগুন লেগে ধবংস হয় পৃথিবীর সব বইয়ের দোকান

তবু বিশ্ব থেকে হারাবে না পবিত্র কোরআন ।।

করবে কেমন করে কোরআন ধংস আগুনেরও তেজ

আছে বিশ্ব ভরা অগনিত কোরআনে হাফেজ

তারা আবার ছাপায়ে আসমানী গ্রন্থ

বাচাবে ইসলামের মান

বিশ্ব থেকে হারাবে না পবিত্র কোরআন ।

করলো কোরআন নিয়ে কত লোকে আদালতে কেস

লিখলো সালমান রুশদী বিদ্বেষ পূর্ন স্যটানিক ভার্সেস

তবু আল কোরআনের নূরের বাতি ।।

সারা বিশ্বে বিদ্যমান

বিশ্ব থেকে হারাবে না পবিত্র কোরআন ।।

দেখ পাকিস্তানের জিয়া মরলো দূর্ঘটনায় ভাই

তার বিমান পুড়ে ছাই হয়েছে কোরআন পুড়ে নাই

যেমন ছিল তেমন আছে

একটি সুরাও হয়নি ম্লান

তাই বিশ্ব থেকে হারাবে না পবিত্র কোরআন ।।

যারা কোর আন ধংস করতে চায়

জানে না তাহারা ।।

ঐ গ্রন্থের প্রতি পাতা

ফেরেশতারা সদা দিচ্ছে পাহারা

এ যে আমার বিশ্ব নবীর সাধনার ধন

আমার বিশ্ব নবীর সাধনার ধন

নহুল কয়না ফুলের দান

তাই বিশ্ব থেকে হারাবে না পবিত্র কোরআন ।

এই বিশ্ব থেকে হারাবে না পবিত্র কোরআন ।"
Nokul Kuman Bishas,সবকিছুর মুলে কিন্তু বউ,"এই যে এত কষ্ট সাধের যৌবন নষ্ট

জীবন গাঙে অভাব নামের ঢেউ

বাঘ ডরানো মাঘের শীতে

ঘাম ঝরিয়ে পৃথিবীতে

খুঁজে ফিরি অর্থ নামের মৌ

সবকিছুর মুলে কিন্তু বউ।

ব্যাচেলার জীবনে ভাই যেখানেই হতো রাত

পরম নিশ্চিন্তে সেখানেই হয়ে যেতাম কাত ।।

ছিলো সরল জীবনের অঙ্ক

লাগতো না খাট-পালঙ্ক

ড্রেসিং-ডাইনিং টেবিল-চেয়ার

সোফা-শোকেস্‌ কিনতো কে আর?

তিনরুমের ঘর লাগতো কি আদৌ।

এসবের মূলে কিন্তু বউ।

সবকিছুর গোড়ায় কিন্তু বউ।

দিলাম বিয়ের দিনে মিষ্টি তুলে নতুন বউয়ের মুখে

সেই থেকেই বউ যাচ্ছে খেয়ে সবই পরম সুখে ।।

কসমেটিকস আর জুয়েলারি

চটকদারী ম্যাকসি-শাড়ি

আবার এতোকিছু দেয়ার পরে

বাচ্চা নেয়ার বায়না ধরে

বছর ঘুরতেই কোলে আসে ফেউ।

খরচের মূলে কিন্তু বউ।

সবকিছুর গোড়ায় কিন্তু বউ।

এখন বউয়ের জন্য মাছের মুড়ো বাচ্চার গুঁড়ো দুধ

আত্মীয়-কুটুম্বের ঠেলায় বাড়ছে ঋণের সুদ ।।

কারেন্ট-পেপার-পানি-গ্যাস

বিল মেটাতে নাভিশ্বাস

তাই এখন বউয়ের চরণ ধরে আছি

ছেড়ে দে মা কেন্দে বাঁচি

আমায় বাঁচানোর আছেন নাকি কেউ?"
Nokul Kuman Bishas,কিচ্ছা খতম হইবো,"কষ্ট করে দিনে-রাইতে

কতো টাকা করছো কামাই

এতো টাকা ক্যামনে নিবা

কাফনের তো পকেট নাই।

হায় বাড়ি-গাড়ি আহামরি

সোনাদানা ভরি-ভরি

টিভি-ফ্রিজ-চেইন-ঘড়ি

নেতাগিরি-বাহাদুরী

উমেদারী-জমিদারী

পড়ে রইবো

কিচ্ছা খতম হইবো।

নরম বিছানাতে শুয়ে আরাম করছো ভাই

খাটে আছে তোষক-গদি খাটিয়াতে নাই

সেই মাটির ঘরেতে ভাই

জানালা-দরজা নাই

নাই কোন ঝাড়বাতি

আঁধার যে হবে সাথী

তোমার খবর বলো তখন কেডা লইবো?

কিচ্ছা খতম হইবো।।

এই দুনিয়ায় দু’নম্বরী করো যাদের লাগি

তারা তো কেউ হবে না তোমার পাপের ভাগী ।।

ছেলে বা মেয়ে বলো

স্ত্রীর মন মতো চলো ।।

টাকা-কড়ি যতোই ঢালো

বাসোনা যতই ভালো

তোমার অপরাধের বোঝা কেডা বইবো?

কিচ্ছা খতম হইবো।।

পুলিশে ধরলে ঘুষ দিয়া ছুইটা আসো ভাই

আজরাইলে তো ঘুষ খাবে না ধরলে জামিন নাই

কেরানি বা অফিসার সবারই হবে বিচার

আসামী-বিচারপতি

সকলেরই একই গতি

কোন উকিলে তোমার পক্ষে কথা কইবো?

কিচ্ছা খতম হইবো।।"
