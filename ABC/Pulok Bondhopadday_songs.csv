Writer,Title,Song
Pulok Bondhopadday,কথা দাও আবার আসবে,"কথা দাও কথা দাও আবার আসবে

কথা দাও আবার আসবে

এমনি করে ভালোবাসবে

দিন যাক সেই ভরসায়।।

এ বরষা হয় হোক সারা।

থেমে যাক এই বারিধারা

আবার নদীর কূল ভাসবে।

একদিন নব বরষায়

দিন যাক সেই ভরসায়।।

শুধু এই কথাটুকু নিয়ে।

এ বিদায় দেবো খুশী হয়ে।

আবার নয়ন দু’টি হাসবে।

স্বপ্নের এক দূরাশায়

দিন যাক সেই ভরসায়।।"
Pulok Bondhopadday,সেই তো আবার কাছে এলে,"সেই তো আবার কাছে এলে।

এতদিন দূরে থেকে বলনা কি সুখ তুমি পেলে।।

এ কেমন ভালবাসা কে জানে

কি ভেবে গো ব্যথা দিলে এ প্রাণে।

নিজ হাতে মনি দ্বীপ নিভায়ে।

আবার নিজে দিলে জ্বেলে।।

তুমি তো আমায় ভাল চেনো।

তুমি ছাড়া কোন গান ভাবতেও পারিনা তা জেনো।

তবু যদি ভাব সবই ছলনা

সেই কথা মুখে কেন বলনা।

ঝরা মালা কেন দাও পরায়ে।

খুলিতে দাও না তারে ফেলে।।"
Pulok Bondhopadday,আজ মনে হয় এই নিরালায় সারাদিন ছন্দের গান শুনি,"আজ মনে হয় এই নিরালায় সারাদিন ছন্দের গান শুনি

আমি এক স্বপ্নের জাল বুনি

নিজেরে হারাই সুরের মায়ায় আজ মনে হয় এই নিরালায়

বাতাসের এই আবেশে চলে যাই অজানা দেশে

পাখিরা যেখানে শুধু মরমের কাকলি শোনায়

আজ মনে হয় এই নিরালায় সারাদিন ছন্দের গান শুনি

আমি এক স্বপ্নের জাল বুনি

নিজেরে হারাই সুরের মায়ায় আজ মনে হয় এই নিরালায়

কে যেন বলে গো আমায় আজ পৃথিবীতে নাই ব্যথা নাই

সে শুধু তুমি ওগো এতো কাছে আছ তাই

জীবনের এই দোলাতে যেন তাই হৃদয় মাতে

ফুলেরা কেন কে জানে এতো যে সুরভী ছড়ায়

আজ মনে হয় এই নিরালায় সারাদিন ছন্দের গান শুনি

আমি এক স্বপ্নের জাল বুনি

নিজেরে হারাই সুরের মায়ায় আজ মনে হয় এই নিরালায়"
Pulok Bondhopadday,সেদিন চাঁদের আলো চেয়েছিল জানতে,"সেদিন চাঁদের আলো চেয়েছিল জানতে

ওর চেয়ে সুন্দর কেউ আছে কী

আমি তোমার কথা বলেছি।

রূপসী বিজলী লতা পারেনি তা মানতে।

বলেছিল এ চমক কারো আছে কী

আমি তোমার কথা বলেছি।

তাঁরার বাসর থেকে একটি প্রদীপ নেমে এসে।

বলেছিল করুনায় হেসে

এতো খুশি ছড়ায়ে কী অসীমের প্রান্তে

এতো হাসি কোনদিন কারো আছে কী

আমি তোমার কথা বলেছি।

এ শুধু বলার ভুল

কানাকানি করেছিল কাকলি

আমি শুধু বলে গেছি

মেনে নাও তোমাদের যা বলি।

ফাগুনকুঞ্জ থেকে একটি পলাশ ঝরে পড়ে।

বলেছিল উপাহাস করে

কে পেরেছে এতো রঙ এ জীবনে আনতে

এতো রূপ কোনদিন কারো আছে কী

আমি তোমার কথা বলেছি।

রূপসী বিজলী লতা পারেনি তা মানতে।

বলেছিল এ চমক কারো আছে কী

আমি তোমার কথা বলেছি।।"
Pulok Bondhopadday,এক বৈশাখে দেখা হলো দু’জনায়,"এক বৈশাখে দেখা হলো দু’জনায়

জোষ্টিতে হলো পরিচয়

আসছে আষাঢ় মাস, মন তাই ভাবছে

কী হয় কী হয়

কী জানি কী হয়

এক বৈশাখে দেখা হলো দু’জনায়

তখনি তো হলো দেখা

যেই না নয়ন কিছু চেয়েছে

জানাজানি হয়ে গেছে

অধর যখনি কথা পেয়েছে

জানি না তো কী যে হবে

এর পরে কিছু পেলে এ হৃদয়

আসছে আষাঢ় মাস, মন তাই ভাবছে

কী হয় কী হয়

কী জানি কী হয়

এক বৈশাখে দেখা হলো দু’জনায়

জোষ্টিতে হলো পরিচয়

আসছে আষাঢ় মাস, মন তাই ভাবছে

কী হয় কী হয়

কী জানি কী হয়

প্রথমে চমক ছিল

তারপরে ভালোলাগা এসেছে

ডুবে গেছি সেই মন

যে মন খুশির স্রোতে ভেসেছে

জানি না তো কী যে হবে

সব কিছু হয়ে গেলে তন্ময়

আসছে আষাঢ় মাস, মন তাই ভাবছে

কী হয় কী হয়

কী জানি কী হয়

এক বৈশাখে দেখা হলো দু’জনায়

জোষ্টিতে হলো পরিচয়

আসছে আষাঢ় মাস, মন তাই ভাবছে

কী হয় কী হয়

কী জানি কী হয়"
Pulok Bondhopadday,আমার বলার কিছু ছিল না,"আমার বলার কিছু ছিল না

না-গো আমার বলার কিছু ছিল না

চেয়ে চেয়ে দেখলাম তুমি চলে চলে

তুমি চলে গেলে চেয়ে চেয়ে দেখলাম

আমার বলার কিছু ছিল না

সব কিছু নিয়ে গেলে যা দিয়েছিলে

আনন্দ হাসি গান সব তুমি নিলে ।।

যাবার বেলায় শুধু নিজেরই অজান্তে

স্মৃতি টাই গেলে তুমি ফেলে

তুমি চলে গেলে

আমার বলার কিছু ছিল না

না-গো আমার বলার কিছু ছিল না

দু’হাতে তোমার ওগো

এতকিছু ধরে গেল

ধরলো না শুধু এই স্মৃতি টা

রয়ে গেল শেষ দিন

রয়ে গেলো সেদিনের প্রথম দেখার সেই ইতিটা

কোথা থেকে কখন যে কি হয়ে গেল

সাজানো ফুলের বনে ঝড় বয়ে গেল

সে ঝড় থামার পরে পৃথিবী আঁধার হলো

তবু দেখি দ্বীপ গেছো জ্বেলে

তুমি চলে গেলে

আমার বলার কিছু ছিল না

চেয়ে চেয়ে দেখলাম তুমি চলে চলে

তুমি চলে গেলে চেয়ে চেয়ে দেখলাম

আমার বলার কিছু ছিল না

না-গো আমার বলার কিছু ছিল না"
Pulok Bondhopadday,চলিতে চলিতে পথে,"চলিতে চলিতে পথে তোমায় দেখে

কেন যে থমকে আমি দাঁড়িয়ে গেলাম।

মনে মনে হল যেন কত যুগ যুগ ধরে

তোমায় দেখব বলে এখানে ছিলাম।।

বৈশালী নগরে কত উপবনে

কাঞ্চি রাজ্যে আর কোশল দেশে

খুঁজেছি তোমায় আমি কতো কতো বার

কখনো দাওনি দেখা কোথাও এসে।

সেই শিলালিপি থেকে আজকে আমি

নতুন আলোর এক কবিতা পেলাম।।

চলিতে চলিতে পথে।।

সুরসিকা নিপুনিকা কতো হাসি হেসেছি

বিলোল চাওনি আর ভুরু বিলাসে

এতটুকু দাগ তবু কাটেনি মনে

ফিরেছি পান্থ আমি পথের পাশে

সেই পথ এতদিনে বলল আমায়

জীবনে প্রথম আমি পথ হারালাম।"
Pulok Bondhopadday,যাবার আগে কিছু বলে গেলে না,"যাবার আগে কিছু বলে গেলে না

নীরবে শুধু রইলে চেয়ে

কিছু কি বলার ছিল না।।

তখনো বসন্ত শেষ চৈত্রের বেলা

তখনো বাতাস আঁচলে করে যে খেলা

তখনো পাখির গানে সাজানো ফুলের মেলা

ওদের ঐ উচ্ছ্বাস এতটুকু তুমি কি গো

তোমার হৃদয়ে পেলে না।।

এত কি অভিমান, ভুল বোঝা বল কত

কিসের বেদনাতে প্রেমকে কাঁদালে এত

কিসের অহংকারে এখনো আগেরই মত

আমার এই প্রশ্নের কোনই জবাব তুমি

এখনো আমাকে দিলে না।।"
Pulok Bondhopadday,এই তো সেদিন তুমি আমারে বোঝালে,"এই তো সেদিন তুমি আমারে বোঝালে

আমার অবুঝ বেদনা

দুটি হাত ধরে আমি তোমায় বলেছি

এ শুধু আমার তুমি কেঁদো না কেঁদো না।।

তোমার প্রেমের কাছে চিরঋণী করে

আরো কি চেয়েছো দিতে এ হৃদয় ভরে।

কণাটুকু তার আমি শুধিতে পারিনি

ব্যাথা দিয়ে তাই আর বেঁধো না বেঁধো না।।

অনেক হারাতে হল জীবনে তোমার

সেই অপরাধে আমি অপরাধী

এবার একলা আমি কাঁদি

বিদায় নেবার আগে বলে যেতে চাই

তোমার ক্ষমার মাঝে পাই যেন ঠাই।

স্বরলিপি ভুল করা শেষের এ গান

স্মৃতির এ বীণার আর সেধো না।।"
Pulok Bondhopadday,ও কেন এত সুন্দরী হলো,"ও কেন এত সুন্দরী হলো ।।

অমনি করে ফিরে তাকালো ।।

দেখে তো আমি মুগ্ধ হবোই

আমি তো মানুষ

ও কেন এত সুন্দরী হলো

সবে যখন আকাশ জুড়ে মেঘ জমেছে

ঝড় উঠেনি বাতাসটাতে ঘোর লেগেছে ।।

ও কেন তখন উড়িয়ে আচল ।।

খোলা চুলে বাইরে এলো

দেখে তো আমি মুগ্ধ হবোই

আমি তো মানুষ

ও কেন এত সুন্দরী হলো

সবে যখন প্রাণে আমার মন জেগেছে

পৃথিবীটা একটুখানি বদলে গেছে ।।

ও কেন তখন হঠাত্‌ এমন ।।

বিনা কাজে সামনে এলো

দেখে তো আমি মুগ্ধ হবোই

আমি তো মানুষ

ও কেন এত সুন্দরী হলো"
Pulok Bondhopadday,আমার না যদি থাকে সুখ,"আমার না যদি থাকে সুখ

তোমার আছে তুমি তা দেবে

তোমার গন্ধহারা ফুল

আমার কাছে সুরভি নেবে

এরই নাম প্রেম

জীবনে যা গর্ব হয়

মরণে নেই পরাজয়

চোখের স্মৃতির মণিদীপ

মনের আলোয় কিছু কি নিভে

এরই নাম প্রেম

দুজনেই দুজনাতে মুগ্ধ

দুজনের বুকে কত সুন্দর

দুজনার গীতালীর ছন্দে

তন্ময় দুজনার অন্তর

এর কাছে স্বর্গ-সুধার

বেশী আছে মূল্য কি আর

আমার দেবতা সেও তাই

প্রেমের কাঙাল পেয়েছি ভেবে

এরই নাম প্রেম"
Pulok Bondhopadday,আমি ফুল না হয়ে,"আমি ফুল না হয়ে কাঁটা হয়েই বেশ ছিলাম

জানিনা কোন ভুলে তোমার আঁচলে জড়ালাম

আমি সুখ না হয়ে দুঃখ হয়েই বেশ ছিলাম

কেন যে তোমার বুকেrর দীর্ঘশ্বাস ছড়ালাম

সকলেই অঝর ধারার বৃষ্টি কি আর হয়

কেউ কেউ আগুন হয়েই সারাজীবন রয়

আমি অনেক দূরের ফাগুন হয়েই বেশ ছিলাম

কেন যে কাছে এসে তোমার মনে ছড়ালাম

চাইলে মনের মত মন কি সবাই পায়

জীবনে অনেক কিছুই শূণ্য রয়ে যায়

আমি আমার ব্যথার বোঝা নিয়েই বেশ ছিলাম।।

সম ব্যথার আশায় কেন যে হাত বাড়ালাম

আমি সুখ না হয়ে দুঃখ হয়েই বেশ ছিলাম

আমি ফুল না হয়ে কাঁটা হয়েই বেশ ছিলাম"
Pulok Bondhopadday,আমার ভালবাসার রাজপ্রাসাদে,"আমার ভালোবাসার রাজপ্রাসাদে

নিশুতি রাত গুমরে কাঁদে

মনের ময়ুর মরেছে ঐ

ময়ুর মহলেই

দেখি মুকুটটা তো পড়ে আছে

রাজাই শুধু নেই

আমার ভালোবাসার রাজপ্রাসাদে

দরবারে তার ছিলো আমার সোনার সিংহাসন

আমি হাজার হাতের সেলাম পেলাম

পেলাম না তো মন

আজ মখমলের ঐ পর্দাগুলো

ওড়ায় শুধু স্মৃতির ধূলো

ফুলবাগানের বাতাস এসে

আছড়ে পড়ে যেই

দেখি মুকুটটা তো পড়ে আছে

রাজাই শুধু নেই

আমার ভালোবাসার রাজপ্রাসাদে

আমার নাচঘরে যেই পাগল হত

নূপুর তোমার পায়

আমি ইরান দেশের গোলাপ ছুঁড়ে

দিতাম তোমার গায়

তুমি শ্বেত পাথরের গেলাসস ভরে

অনেক শুধা দিতে ভরে

আমি বিষও পেলাম তোমার দেয়া

ঐ পেয়ালাতেই

দেখি মুকুটটা তো পড়ে আছে

রাজাই শুধু নেই

আমার ভালোবাসার রাজপ্রাসাদে"
Pulok Bondhopadday,তোমায় কিছুই বলিনিতো ভালো বা মন্দ কিছু,"তোমায় কিছুই বলিনিতো ভালো বা মন্দ কিছু

কি হোলো তোমার বলে যাও, বলে যাও |

তুমি কিসে আঘাত পেলে কেন ও ভাবে চলে যে গেলে

সেই মাথাটি নামালে যে উঁচু মাথাটি কখনো করো নি নীচু

কি করে ভাবলে তোমার প্রেমের করবে গো অপমান

তোমার দানের বিনিময়ে আমি দেবো এই প্রতিদান?

তুমি কি করে ভাবলে বল ?

আমি তোমায় রেখেছি বুকে বহু স্বপ্ন পাওয়ার সুখে

আমি কখনো চলিনি নকল আলোর আলেয়ার পিছু পিছু"
Pulok Bondhopadday,মাঝ রাতে ঘুম ভেঙে যায় মনে হয়,"মাঝ রাতে ঘুম ভেঙে যায় মনে হয়

জীবনের কত কাজ সারা হয়ে গেল,

আরো কত বাকী রয়ে গেল |

মানুষের জীবনের আদর্শ করনীয় যা

ফলাফল না ভেবেই আজীবন করে গেছি তা,

কি পেলাম কি দিলাম সেই হিসাবটা তবু কেন হয় এলোমেলো |

কালের তরঙ্গে আমি ভাসলাম

আমি কাঁদলাম কেঁদে হাসলাম

যা পেয়েছি সবটুকু দিয়ে গেছি এখানে

কোন ফুল ফল হবে কোন ফুল কাঁটা হবে কে জানে

তবু সুখ ভরে বুক

আমি দেখলাম ভোর হল সন্ধ্যাও এলো |"
Pulok Bondhopadday,তুমি আর আমি আর আমাদের সন্তান,"তুমি আর আমি আর আমাদের সন্তান এই আমাদের পৃথিবী

তুমি সুর আমি কথা মিলে মিশে হই গান |

বৈশাখী ঝড় থেমে যায় আষাঢ়ের ঘন বরষায়

ফসলের সম্ভারে ধরা দেয় অঘ্রাণ |

আমার চোখের স্বপ্ন তুমি ছড়ালে আমার চোখ ভরে

আমার মনের বাসনা আমি দিলাম তোমার অন্তরে

আজ এতো ভালোবাসে তাই সুন্দর করে সবই পাই

শাশ্বত সুখে ভরি দুজনার এক প্রাণ |."
Pulok Bondhopadday,মনে রেখো মোরে যদি আমি চলে যাই,"মনে রেখো মোরে যদি আমি চলে যাই.

আমার হৃদয়ে যে-ছবি এঁকেছি

সে যে শুধু তোমারি তোমারি তোমারি !

প্রথম বরষা যেদিন জীবনে এলো

খেয়ালী ময়ূর খুশীর মাধূরী পেলো

মরমী বীণায় যে গান রেখেছি

সে যে শুধু তোমারি তোমারি তোমারি !

যে-কথা বলিনি বলিতে পারিনি যারে.

তোমারি সে-কথা সাজায়ে রেখেছি.

প্রাণের অলংকারে ;

প্রথম ফাল্গুনে জ্যোছনা নিবিড় রাতে.

ফুল-রাখী আমি বেঁধেছি তোমারি হাতে

যে আলোয় আমি আমারে দেখেছি.

সে যে শুধু তোমারি তোমারি তোমারি"
Pulok Bondhopadday,যেদিন তোমায় আমি দেখেছি,"যেদিন তোমায় আমি দেখেছি

কত রঙে ছবি এঁকে রেখেছি

কি করে তোমায় বলো ভুলে যাই।।

স্বপনের যে মালাটি অলখে

মনে মনে গাঁথা হল পলকে

কি করে সে মালা আমি খুলে যাই।।

আমার উদাসী পথ সাজায়ে

এলে যবে মঞ্জীর বাজায়ে

সে দোলায় আজও আমি দুলে যাই।।

আমার প্রথম কথা কে তুমি

তোমার প্রথম সাড়া হাসিতে ;

তোমার প্রথম সুর নূপুরে

আমার প্রথম গান বাঁশিতে।

স্মরণ সুধায় তারা রয়েছে

সেই আবেশ মোর গানে তুলে যাই।।"
Pulok Bondhopadday,দীপ জ্বেলে ওই তারা এ কি কথা বলে যায়,"দীপ জ্বেলে ওই তারা এ কি কথা বলে যায়

দূর হতে দূরে কেন আকাশ চলে যায় ?

কেন যে ওরা আমাকে শুধু ডাকে শুধু ডাকে ?

সময় নেই সময় নেই বলে মন কিছুক্ষণ,

রাত নিঝুম দাও না ঘুম, ঘুমাক না দু’নয়ন

ঘুম এলে সব ফেলে কাজ কেন ছুটি চায় ?

কোথায় সুর কোথায় গান কি সে দেব সাড়া তার ?

কোন্ সেতার ছন্দে তার সাজায় গো উপহার ?

দিশাহারা ভালোবাসা সেই আলো কোথা পায় ?"
Pulok Bondhopadday,কেন সর্বনাশের নেশা ধরিয়ে তুমি এলে না যে,"কেন সর্বনাশের নেশা ধরিয়ে তুমি এলে না যে

মরি লাজে বুকে বাজে

মন লাগে না আর কোনো কাজে মরি লাজে।।

দিন এসে এসে যায় ফিরে ফিরে চোখ চেয়ে থাকে,

মন সারা বেলা সেই পথে পথে কান পেতে রাখে।

সব হারানোর পথে নেমে কি আজ পথ চাওয়া কি সাজে।।

ঝড় উঠে উঠে যায় থেমে থেমে কেউ দেখে না তাকে,

বোঝ না তুমি মন কেঁপে ওঠে তোমারই কি ডাকে

ভুল ভাঙাতে এলে না কেন এই ভুলের মাঝে।।"
Pulok Bondhopadday,লজ্জা! মরি মরি একী লজ্জা,"লজ্জা! মরি মরি একী লজ্জা!

ওগো তুমি না এলে যে কাঁটাতে ভরে গো

আমার এ ফুলের শয্যা।।

(মরে যাই একি লজ্জা!)

মায়াকাজলে নয়ন সাজায়ে চাঁদিনী রাতে দেখি আঁধার,

মনেরই ছায়ায় কত কি যে গড়ি, মনে মনেই আমি ভাঙি আবার

কাকে বোঝাবো, কিসে মেটাবো তোমাতে পেয়েছে মন যা।।

আমাকে দেখে সকলে বলে, মানিনী ওরে, হলো কি তোর

নীরবে আমি দেখি যে আকাশ, এ নিশি কবে হবে গো ভোর

কাকে বোঝাবো, কিসে মেটাবো তোমাতে পেয়েছে মন যা।।"
Pulok Bondhopadday,যেন কিছু মনে করো না,"যেন কিছু মনে করো না কেউ যদি কিছু বলে

কত কি যে সয়ে যেতে হয় ভালোবাসা হলে

কেউ যদি দেখে ফেলে আসো তুমি এই পথে

তার কোন কথা শুনে থেমোনা গো কোনমতে

চোখ দুটি ভরো না অভিমান এ আঁখিজলে।।

ফাগুনকে আজও মনে পড়ে মেঘ এলে ফাগুনে

সোনা সে তো খাঁটি সোনা হয় পুড়ে গেলে আগুনে।

তাই বলি দেখা পেলে ভেঙ্গে তুমি পরোনা গো

স্বরলিপি নাই থাক গান ভুল করোনা গো।

সব কথা গঞ্জনা মানো শুধু খেলাছলে।।"
Pulok Bondhopadday,জলে নেবো না আর থই পাবে না,"জলে নেবো না আর থই পাবে না

থই থই করে নদী এখন যে বরষা,

এ সময় এ নদীর নেই কোনো ভরসা।।

খুব জল, ডুব জল, নেই কূল নেই তল,

জল খেলা খেলো না আর তুমি সহসা।।

দিন নেই রাত নেই বান আসছে,

থেকে থেকে কার টান আসছে।

ভাঙছে তো ভাঙছেই, পাড় ভাঙছে

ঢেউ আসে ঝাঁপিয়ে প্রাণ করে সরসা।।

তরঙ্গে তরঙ্গে ওঠে ঘুর্ণি,

দুরন্ত মন হলো আশা-পূর্ণি

জ্বলছে তো জ্বলছেই জল চুমকি

কোন্ তৃষা জ্বলে রে অন্তর হরষা।।"
Pulok Bondhopadday,ওগো কাজলনয়না হরিণী,"ওগো কাজলনয়না হরিণী, তুমি দাও না ও দু’টি আঁখি

ওগো গোলাপ পাপড়ি মেলো না, তার অধরে তোমাকে রাখি।।

ওগো কাঞ্চনবর্ণা চম্পক মঞ্জরী করো তাকে চম্পকবর্ণা

এসো উচ্ছল ঝর্ণা অকারণ উল্লাসে হাসি হয়ে তার ঝরে’ পড়্ না

ওগো নিবিড় পুঞ্জ মেঘ দিগন্ত হতে এসো মেঘমালা কুন্তল ললনা

এসো অপরূপ চন্দ্রিমা পূর্ণিমা জোছনা ঝর না আননে তার ঝর্ না

ওগো মযূর পেখম তোলো না, তার লজ্জা তোমাতে ঢাকি।।

ওগো কুঞ্জ কোকিল এসো পঞ্চম সুর দিয়ে কোকিলকন্ঠী তাকে কর্ না

এসো অশান্ত সমীরণ দাও দোল দাও ছন্দে ছন্দে তাকে ধর্ না

ওগো যৌবনবন্যা লীলায়িত রঙ্গে কানায় কানায় তাকে ভর্ না

এসো অনন্ত জগতের যত রূপ লাবণি তার রূপে সাধ করে মর্ না

এসো আমার মনের মাধুরী, তার স্বপ্ন তোমাতে আঁকি।।"
Pulok Bondhopadday,রিম ঝিম ঝিম বৃষ্টি মাটির কানে কানে,"রিম ঝিম ঝিম বৃষ্টি মাটির কানে কানে

কী কথা নিয়ে পড়ে ঝরে ঝরে ;

আমার সারাদিন কি ভাবে কেটে যায়

শুধু তুমি, তুমি, তুমি করে।।

কী করে জুঁইফল জলের উচ্ছ্বাস এভাবে বুকে তার সয়ে যায়,

আমার কানাকানি তোমার মন ছুঁয়ে কি করে জানাজানি হয়ে যায়।

হয় তো এরই নাম প্রথম ভালোবাসা কিছু জ্বালা সয় মালা পরে পরে।।

কী ভাবে এ বাতাস যখনই বয়ে যায়

অমনই মনে হয় কে যেন গান গায়।

কি করে দুটি চোখ অচেনা এত রঙ না-দেখা এত রূপ দেখে যায়,

যা ছিল স্বপ্নেতে মনের ভাবনাতে সে ছবি অপলকে এঁকে যায়—

তবু আরও সাধ আরও কী কল্পনা কাছে এসে এসে যায় সরে সরে।।"
Pulok Bondhopadday,মনে করো আমি নেই বসন্ত এসে গেছে,"মনে করো আমি নেই বসন্ত এসে গেছে

কৃষ্ণচূড়ার বন্যায় চৈতালী ভেসে গেছে

শুক্লাতিথীর ওই ছায়াপথে

চলছে নতুন রাত মায়া রথে

তুমি অবাক চোখে চেয়ে অপলকে

ভাবছ ভাল কি বেসে গেছে।।

যেন মনে লাগে দোলা সেই

দোলা লাগে বিনা কারণেই

শুধু মনে কর আমি নেই

যেন মনে লাগে দোলা সেই।

হঠাৎ খুশীর ওই রঙিন পাখি

হাওয়ায় লেখে তার ডাকাডাকি

তুমি সেই লগনে ভরো আপন মনে

এমন হাসি কে হেসে গেছে।।"
Pulok Bondhopadday,ও আমার চন্দ্রমল্লিকা,"ও আমার চন্দ্রমল্লিকা বধূ চন্দ্র দেখেছে

যেন কোন শুক্লাপঞ্চমী চোখে স্বপ্ন এসেছে

তার সবুজ পাতা বলে অবুঝ হিয়া ভোলে

ও তার অঙ্গ ভঙ্গিমায় বাতাস ছন্দ রেখেছে

ও আমার চন্দ্রমল্লিকা

আমার ভাঙলো দ্বিধা ভয় শুধু রঙ রূপ রাগে

অধর মানলো পরাজয় নতুন আলোর সোহাগে

সেই প্রহর ফিরে এল সেই ভ্রমর দোসর পেল

ও সে পাপড়ি ধরে আজ যেন স্বর্ণ মুখেতে

ও আমার চন্দ্র মল্লিকা"
Pulok Bondhopadday,খিড়কি থেকে সিংহদুয়ার,"খিড়কি থেকে সিংহদুয়ার, এই তোমাদের পৃথিবী

এর বাইরে জগত আছে, তোমরা মানো না

তোমাদের কোন্ টা হাসি কোন্ টা ব্যথা,

কোন্ টা প্রলাপ কোন্ টা কথা

তোমরা নিজেই জানো না।

তোমরা পায়রা ওড়াও, বাজি পোড়াও,

কপালে আগুন দিয়ে মনও পোড়াও।

তোমাদের কোন্ টা বাসর, কোন্ টা হারেম,

কোন্ টা নেশা, কোন্ টা যে প্রেম

তোমরা নিজেই জানো না।

জানলার ঝিলমিলিটার পাখি তুলে

তোমরা তাকাও শুধুই চোখের ভুলে।

তোমাদের কোন্ টা আসল কোন্ টা নকল,

কোন্ টা শুধু জবর দখল

তোমরা নিজেই জানো না।"
Pulok Bondhopadday,আমি মিস্ ক্যালকাটা,"আমি মিস্ ক্যালকাটা চাই না দিতে টিপ্ স,

এখনো তো কেউ জানে না আমার স্ট্যাটিসটিক্ স্

আমি মিস্ ক্যালকাটা নাইন্ টিন সেভেন্ টি সিক্ স্

আমি হরিয়ানা থেকে মেলে ডানা চন্ডীগড়ের রানি

উড়ে এসে জুড়ে বসি খেতে বড়ো ভালোবাসি বাংলাদেশের পানি

ইডলি দোসা সম্বরম রান্নাতে আমি উত্তমম্

আমায় যে দেখেছে সে সেই বলে ফেঁসেছে

আমি কাকে নাকি কানা করে এসেছি |

যদি কেউ সাধু সেজে হয় আসলে ভন্ড নকল,

আমরা সবাই যে তার মুন্ডু নিয়ে খেলব ফুটবল |

ভালোবেসে সকলে রেখে দিয়ে দখলে দেব কচুপোড়া

আমি মিস্ ক্যালকাটা, চাই না দিতে ট্প্ স্–

এখনো তো কেউ জানে না আছে কত ট্রিক্ স"
Pulok Bondhopadday,আমি তোমার কাছেই ফিরে আসবো,"আমি তোমার কাছেই ফিরে আসবো

তোমায় আবার ভালোবাসবো

তুমি কি ডাকবে মোরে

চেনা সে নামটি ধরে?

জীবনের এই পথ আঁকাবাঁকা হয় হোক

হোক না সে বন্ধুর

ঠিকানা লিখে যাক্ ওই দুটি কালো চোখ

এই প্রিয় বন্ধুর

চেনা সে নামটি ধরে তুমি কি ডাকবে মোরে?

তুমি দিলে সে-কথা পাখী নিয়ে গায়

আকাশের নীল স্বপ্নে আলো হ’য়ে যায় ;

পৃথিবীর যত সুখ যত কিছু ভালো তার

সব নিয়ে চলে যাই;

দু’জনার দুটি মন চিরতরে একাকার

এই শুধু বলে যাই!

চেনা সে- নামটি ধরে তুমি কি ডাকবে মোরে??"
Pulok Bondhopadday,কোন কথা না বলে গান গাওয়ার ছলে,"কোনো কথা না বলে গান গাওয়ার ছলে

এই যে সুরের সাথী জুটলো তাতে ক্ষতি কী হলো?

বিনা আমন্ত্রণে আজ চোখের কোণে

ওই যে অবুঝ হাসি ফুটলো তাতে ক্ষতি কী হলো?

আকাশে যে মেঘ ছিল এতো দিন

সে কেন আজ হলো স্বপ্ন রঙিন

আজ তারই বুকে কোন মধুর সুখে

সাতরঙা রামধনু উঠলো তাতে ক্ষতি কী হলো?

এতো বাঁধন নিল নয়ন দেখে যায় তবু যদি স্বপ্ন

তাতে দোষী কে বলো?

কেউ কি জানে কোন সে দিনে আসবে কখন শুভলগ্ন?

হার মেনে যদি মেলে রত্ন মালা

জয় করে চাইনা এ-কাঁটার জ্বালা

কিছু পাওয়ার আগে মধু অনুরাগে

এই যে মানের বাধা টুটলো তাতে ক্ষতি কী হলো?"
Pulok Bondhopadday,ও কোকিলা তোরে শুধাইরে,"ও কোকিলা, তোরে শুধাইরে

সবারই তো ঘর রয়েছে

কেনরে তোর বাসা কোথাও নাইরে?

বনে বনে দেখিস যখন পরের বাসা ও পাখী

একটি বারো পরাণটা তোর উদাস হয়ে যায় নাকি

কখনো কি মন বলে না

এমনি বাসা একটি আমি চাইরে?

ভালোবাসা দেখলি শুধু

ভালোবাসা বুঝলি না

বুকের মাঝে হারায় যে-মন

সে-মনটারে খুঁজলিনা

কী সাধ আজো গোপন আছে

দিব্যি করে বলনা আমায় ভাইরে।।"
Pulok Bondhopadday,বলছি তোমার কানে কানে,"বলছি তোমার কানে কানে আমার তুমি

বলছি আমার গানে গানে আমার তুমি।

আজকে আমার প্রান পেয়েছে, অনেক নতুন ভাষা

অনেক দিনের স্বপ্ন যে, অনেক দিনের আশা।

তোমায় পেয়ে, হয় যে মনে আর জনমেও সাথী ছিলাম,

আমরা দু’জন মনের সুখে অনেক জনম ঘুরে এলাম।

চিরদিনই থাকবে একই…আমাদের এই ভালবাসা।।

তুমি আমার অনেক আপন মেনে নিয়েও বলে এ মন

হও না তুমি আরও কাছের, হও না তুমি আরও আপন।

এক সাগরে মিলবো বলে…তোমার আমার স্রোতে ভাসা।।"
Pulok Bondhopadday,দরদী গো— কী চেয়েছি আর কী যে পেলাম,"দরদী গো—

কী চেয়েছি আর কী যে পেলাম

সাধের প্রদীপ জ্বালাতে গিয়ে

নিজেই আমি পুড়ে গেলাম !

সুখ নামে শুকপাখীটায় ধরতে গিয়ে

কিনেছি সোনার খাঁচা

যা কিছু সব বিকিয়ে

সোনার শিকল কেটে দিয়ে হায়

সে-পাখী আমার যায় উড়ে যায়

ভাবিনি সেই সে-আশার এই পরিণাম !

ভুল কী সে না-জেনে যাই মাশুল দিয়ে

হিসাবের শূন্য আমার

মেলেনি সব হারিয়ে ;

ললাট-লিখন লিখে বিধাতা

নাম কিনেছেন ভাগ্যদাতা

রাখি সেই দাতার পায়ে হাজার প্রণাম !!"
Pulok Bondhopadday,উদাস উদাস দুপুরে ঝরা পাতার নূপুরে,"উদাস উদাস দুপুরে ঝরা পাতার নূপুরে

ডাহুক ডাকা মাঠ পেরিয়ে একলা যেয়োনা।।

কাউকে কিছু না বলে বাতাস ভরে আঁচলে

পঙ্খী হয়ে ও সোনা বৌ, উড়তে চেয়োনা !

সোনা বৌ, গাঁয়ের সীমা ছাড়ালে

বিজন পথের আড়ালে

ওই পাঁজরের পিঞ্জরে মন ফিরবেনা আর হারালে

ডাগর কালো নয়নে অমন বিনা কারণে

নয়নতারা ফুল ফুটিয়ে স্বপ্ন তুমি ছেয়োনা !

সোনা বৌ, ঘরের আগল খুলোনা

বাঁশীর ডাকে ভুলোনা

ময়ূর-মুখী হাতের বালায় রিনিক্ ঝিনিক্ তুলোনা

ও বাবে গুনগুনিয়ে যেওনা কিছু শুনিয়ে

নতে পাবে রসিক ডাকাত ওভাবে গান গেয়োনা।।"
Pulok Bondhopadday,গান ফুরানো জলসাঘরে,"গান ফুরানো জলসাঘরে

অমন করে আর থেকো না

নিভলে রঙিন ঝাড়লন্ঠন

নেভার পরে আর দেখোনা !

যত্নে-শেখা অভিনয়ে

যে-মন গেছে কথা কয়ে

তার কাঁচা রঙ পাকা করে

প্রাণের ছবি আর এঁকোনা !

বাসি মালা ফেলে দিও

কন্ঠ তোমার আরাম পাবে

রাতের নেশা দিনের আলোয়

কাটবে কত সহজ ভাবে ;

পায়ে বেঁধো বাজবে নূপুর

বাঁধলে বুকে পাবে না সুর

দাও গো বিদায় নাও গো বিদায়

নতুন নামে আর ডেকোনা !!"
Pulok Bondhopadday,"আজ, কৃষ্ণচূড়ার আবীর নিয়ে আকাশ খেলে হোলি","আজ, কৃষ্ণচূড়ার আবীর নিয়ে আকাশ খেলে হোলি

কেউ জানে না সে কোন কথা

মন কে আমি বলি।

মনের কথা মন যদি কয় মনে মনে

সেই, কথার মায়া জড়ায় কেন নয়ন কোণে

আহা, কিছু শুনি কিছু ভাবি নতুন পথে চলি।

এই সুর-বলাকা মেলে পাখা আপন অনুরাগে

কেন সে মানেনা সুদূর তাকে ডাক দিয়েছে আগে

কত যে ডাক ডেকেই চলে পায়না সাড়া

দেখা পেয়েও কত দেখা দিশাহারা

তবু নদীর চোখে সাগর আঁকে

সাধের জলাঞ্জলি।।"
Pulok Bondhopadday,আঁকা বাঁকা পথে যদি মন হয়ে যায় নদী,"আঁকা বাঁকা পথে যদি মন হয়ে যায় নদী

তীর ছুঁয়ে বসে থাকি না

আমাকে ধরে রাখি না।।

খোলা আকাশের নীচে ছুটে চলি সারা বেলা

ছায়া দিয়ে পথ ঢাকি না

আমাকে ধরে রাখি না।।

ওই যে যাযাবর পাখি ডানা মেলে

পালকে কিছু লিখে দিয়ে গেল ফেলে

ওখানে ভেসে গেছি উজানে মিশে গেছি

কাউকে পিছু ডাকি না।।

এই যে দূর থেকে আরও দূরে ভেসে

নিজেকে নিয়ে চলি নামহারা দেশে

পাথেয় হলো শুধু পথেরই ভালোবাসা

কাউকে পিছু ডাকি না।।"
Pulok Bondhopadday,এত বড় আকাশটাকে ভরলে জোছনায়,"এত বড় আকাশটাকে ভরলে জোছনায়,

ওগো চাঁদ, এ রাতে আর তোমায় বোঝা দায়।।

শুধু কি চন্দ্রমুখী, দিয়ে যায় সবাই উঁকি

যুথী আর হাস্নুহানা একই চোখে চায়।।

কে তোমার আলোর কণা সব আগে মাখবে গায়ে –

নদীর ওই ঢেউগুলো তাই পড়েছে তীরের পায়ে।

আমারও বুকের মাঝে কী যে হয় বুঝি না যে

কী যেন হঠাৎ্‌ চোখে সবই ভেসে যায়।।"
Pulok Bondhopadday,ঝুমকোলতার বনে দোল্ দোল্ দখিনায়,"ঝুমকোলতার বনে দোল্ দোল্ দখিনায়

গুন্ গুন্ ভ্রমরা যে ফুলেদের গান শোনায়

‘তুমি আমার, ওগো আমি তোমার’।।

সোনাঝরা দিনে দেখিনি তো আগে

আকাশের নীলে রামধনু জাগে

মনময়ূরী ছড়ালো কোন্ মাধুরী

সাথীরে কাছে পেয়ে তার।।

ঝিরিঝিরি ঝরনা যেমন দূরে ওই পাহাড়ে

সাগরের স্বপ্ন নিয়ে বয়ে যায় আহা রে।

জীবনে তেমনই সবই যেন পেয়ে

মিলন তরণী সেথা চলে বেয়ে

অন্তরে যে আশা তার উঠল বেজে

ছিল গান, কন্ঠে পাবে তার।।"
Pulok Bondhopadday,ও কালো কোকিল তুমি আর ডেকো না,"ও কালো কোকিল তুমি আর ডেকো না,

যে গেছে যাক্‌ না তারে অমন আকুল সুরে পিছু ডেকো না।।

থাক্‌ না শূন্য শাখা, ঝরুক মুকুল ক্ষতি নেই,

সোনার স্বপ্ন যত হোক সবই ভুল ক্ষতি নেই,

হারানো দিনের পানে অকারণ অভিমানে চেয়ে থেকো না।।

আর এসো না, ওই তুমি কালো পাখা আর মেলো না,

নীরব কুঞ্জে মোর সুর ঢেলো না।

মিলন লগ্ন যদি অকালে ফুরায় ক্ষতি নেই,

আমার সাধের মালা কণ্ঠে শুকায় ক্ষতি নেই

যে ব্যথা আমার মনে তুমি যেন অকারণে খুঁজে দেখো না।।"
Pulok Bondhopadday,না বলে এসেছি তা বলে ভেবো না,"না বলে এসেছি, তা বলে ভেবো না, না বলে বিদায় নেবো

চলে যাই যদি, যেন হই নদী, সাগরে হারিয়ে যাব।।

অন্ধ আবেগে বলতে চেয়েছি হয় নি যে কথা বলা,

কৃষ্ণচৃড়াতে পথ ঢেকেছিল হয় নি সে পথে চলা

এই নির্জনে নয়নে নয়নে প্রেমের কবিতা ভাবো ।।

তোমাকে দেখার লুকানো আশায় অঙ্গে গোধূলি ভরা,

শুধু বারে বারে ফিরে ফিরে চাওয়া হৃদয় নৃত্য করা।

লজ্জা জড়ানো, গন্ধ ছড়িয়ে, জাগতে পারে নি কুঁড়ি,

লক্ষ মরণে, মরতে চেয়েছি, সয় নি সে লুকোচুরি–

আজ এইক্ষণে বুঝিনি গোপনে নিজেকে আবার পাব।।"
Pulok Bondhopadday,অন্তর যার অথৈ সাগর,"অন্তর যার অথৈ সাগর

সেই সাগরে বলো ডুববে নাকি।

কুল ছেড়ে তাই অকুলে এলাম

বন্ধু ওগো তোমারি ডাকি ।।

এক রাশ জোসনার চন্দন ফুল

এই মন উপবনে ফোঁটায় মুকুল।

স্বপন ভ্রমর কোথায় ছিলো

মুগ্ধ হয়ে কথা হারিয়ে অপলকে তাকিয়ে থাকে ।।

অনুরাগ কাকে বলে বুঝি না তো হায়

সুখে কেন দু’নয়নে জল ভরে যায়।

শুধু জানি গো ধন্য আমি

যা কিছু চাওয়া যা কিছু পাওয়ার সবটুকু দিয়ে তোমাকে ।।"
Pulok Bondhopadday,সবাই চলে গেছে,"সবাই চলে গেছে

শুধু একটি মাধবী তুমি এখনোতো ঠিকই ফুটে আছ

কেন?

কত আর চেয়ে চেয়ে দেখে যাবে আমায়

চোখের জলের একাকার।।

হাওয়া নেই, রাত নেই, হায়-

দিনও যে মেঘে ঢেকে গেছে,

শুধু একরাশ ব্যথা রেখে গেছে

এখন, একটি মাধবী তুমি তোমার চোখের করুণা দিয়ে

আজ কতটুকু ভরাবে বলো?

একা একা বেশ আছি কেউ নেই

তাই, কারো তরে অজস্র চিন্তার ঢেউ নেই।

তুমিও যদি চাও আজ আমাকে ছেড়ে যেতে পার

আমি চাই যে একেলা হতে আরো

এখন একটি মাধবী তুমি তোমার অসীম করুণা দিয়ে

আর মায়াভরা বাঁধনে বেঁধো নাকো আর।।"
Pulok Bondhopadday,তুমি অনেক যত্ন করে আমায় দুঃখ দিতে চেয়েছো,"তুমি অনেক যত্ন করে আমায় দুঃখ দিতে চেয়েছো

দিতে পারনি

কি তার জবাব দেবে যদি বলি আমি কি হেরেছি !?

তুমিও কি একটুও হারোনি ।

সবুজ পাতাকে ছিড়ে ফেলেছো – ফুলেতে আগুন তুমি জ্বেলেছো

ফাগুনের সব কেড়ে নিয়েছো – স্মৃতিটুকু তার কেন কাড়নি।

কি তার জবাব দেবে যদি বলি আমি কি হেরেছি !?

তুমিও কি একটুও হারোনি ।

অন্তরে আলো জ্বেলে রেখে – দৃষ্টিকে গেছ শুধু আঁধারেতে ঢেকে

নিজেকে প্রশ্ন করে দেখনা

যার নাম তুমি আর লিখনা

কেন তাকে ধরে আছো হৃদয়ে

কণাটুকু তার কেন কাড়োনি

তুমিও কি একটুও হারনি।।"
Pulok Bondhopadday,কতদিন পরে এলে,"কতদিন পরে এলে

একটু বসো।

তোমায় অনেক কথা বলার ছিল যদি শোন।।

আকাশে বৃষ্টি আসুক

গাছেরা উঠুক কেঁপে ঝড়ে।

সেই ঝড় একটু উঠূক তোমার মনের ঘরে

বহুদিন এমন কথা বলার ছুটি

পায়নি যেন।।

জীবনের যে পথ আমার

ছিল গো তোমার ছায়ায় আঁকা।

সেই পথ তেমনি আছে

সবুজ ঘাসে ঢাকা

চেনা গান বাজলো যদি

বেজেই আবার থামবে কেন।।"
Pulok Bondhopadday,নদীর যেমন ঝর্ণা আছে,"নদীর যেমন ঝর্ণা আছে

ঝর্ণার নদী আছে

আমার আছ তুমি শুধু তুমি

বাঁশীর যেমন কৃষ্ণ আছে

কৃষ্ণের বাঁশী আছে

আমার আছ তুমি শুধু তুমি

যতই থাকো দূরে সরে

তোমায় দূরে থাকবো কেন

তোমার আমার মাঝে ওগো

আড়াল তুলে রাখবো কেন

সুখের যেমন দুঃখ আছে

দুঃখের মাঝেও সুখ যে আছে।।

তোমার মত অভিসারে

চির জনম চলবো আমি

সুরে সুরে গানে গানে

তোমার কথাই বলবো আমি

পথের যেমন পথিক আছে

পথিকের পথে যে আছে।।

আমার আছ তুমি শুধু তুমি।।"
Pulok Bondhopadday,সে আমার ছোট বোন,"মার স্নেহ কাকে বলে জানিনা

বাবার মমতা কি বুঝতে না বুঝতেই

এ বিরাট পৃথিবীতে দেখলাম

সে ছাড়া আমার আর কেউ নেই

সে আমার ছোট বোন…

বড় আদরের ছোট বোন।।

ভালো করে যখন সে কথা শেখেনি

তখন থেকেই সে গেয়ে যেত গান

বাজনার হাত ছিল ভালই আমার

তার সাথে বাজাতাম দিয়ে মন-প্রাণ

রাস্তায় ভিড় করে শুনত সবাই

অবাক হতো যে কত জ্ঞানী-গুণীজন।।

ভোর বেলা তার গানে ঘুম ভাঙত

রাতে তাকে বাজনায় ঘুম পাড়াতাম

ভাইয়ের বাজনা আর বোনের গানে

সহজ সরল সেই দিন কাটাতাম

ছোট্ট একটি ঘর এ দু’টি মানুষ

এই ছিল আমাদের সুখের জীবন।।

একদিন যখন সে একটু বড়

প্রথম সুযোগ এলো এক জলসায়

মুগ্ধ শ্রোতারা তার কন্ঠ শুনে

দু’হাত ভরালো তার ফুলের তোড়ায়

ঘরে এসে আমায় সে করল প্রণাম

প্রথম ভরলো জলে আমার নয়ন।।

তারপর কি যে হলো গান শুধু গান

ছড়িয়ে পড়লো তার আরো বেশী নাম

শ্রোতারা উজার করে দিলো উপহার

দিল না সময় শুধু নিতে বিশ্রাম

ক্লান্তির ক্ষমা নেই ওদের কাছে

আরো বেশী দিতে হবে বুঝে নিলো মন।।

একদিন শহরের সেরা জলসা

সেদিনই গলায় তার দারুণ জ্বালা

তবুও শ্রোতারা তাকে দিল না ছুটি

শেষ গান গাইলো সে পড়ে শেষ মালা

শিল্পের জন্য শিল্পী শুধু

এছাড়া নেই যে তার অন্য জীবন

নীরব হলো ছোট বোন

বড় আদরের ছোট বোন।।

তার গান থেমে গেছে নেই শ্রোতা আর

আমি একা বসে আছি স্মৃতি নিয়ে তার

আনন্দ নিয়ে গেছে ওরা সকলে

দুঃখটা হোক আজ শুধুই আমার

অনুযোগ এতো নয় এই শিল্পীর

ভাই বোন সকলেরই ভাগ্য লিখন।।"
Pulok Bondhopadday,আয় খুকু আয়,"কাটেনা সময় যখন আর কিছুতে

বন্ধুর টেলিফোনে মন বসে না

জানালার গ্রীলটাতে ঠেকাই মাথা

মনে হয় বাবর মত কেউ বলে না

আয় খুকু আয় খুকু আয়

আয়রে আমার সাথে গান গেয়ে যা

নতুন নতুন সুর নে শিখে নে

কিছুই যখন ভাল লাগবে না তোর

পিয়ানোয় বসে তুই বাজাবিরে

আয় খুকু আয় খুকু আয় ।

সিনেমা যখন চোখে জ্বালা ধরায়

গরম কফির মজা জুড়িয়ে যায়

কবিতার বইগুলো ছুঁড়ে ফেলি

মনে হয় বাব যদি বলতো আমায়

আয় খুকু আয় খুকু আয়……

আয়রে আমার সাথে আয় এখনি

কোথাও ঘুরে আসি শহর ছেড়ে

ছেলেবেলার মত বায়না করে

কাছ থেকে নেনা তুই আমায় কেড়ে

আয় খুকু আয় খুকু আয় …..

দোকানে যখন আসি সাজবো বলে

খোঁপাটা বেঁধে নেই ঠাণ্ডা হাওয়ায়

আরশিতে যখনই চোখ পড়ে যায়

মনে হয় বাবা যেন বলছে আমায়

আয় খুকু আয় খুকু আয়…..

আয়রে আমার কাছে আয় মামনি

সবার আগে আমি দেখি তোকে

দেখি কেমন খোঁপা বেঁধেছিস তুই

কেমন কাজল দিলি কালো চোখে

আয় খুকু আয় খুকু আ……

ছেলেবেলার দিন ফেলে এসে

সবাই আমার মত বড় হয়ে যায়

জানিনা কজনে আমার মতন

মিষ্টি সে পিছু ডাক শুনতে যে পায়

আয় খুকু আয় খুকু আয়…।।

আয়রে আমার পাশে আয় মামনি

এ হাতটা ভাল করে ধর এখনি

হারানো সেদিনে চল চলে যাই

ছোট্টবেলা তোর ফিরিয়ে আনি

আয় খুকু আয় খুকু আয় …"
Pulok Bondhopadday,তুমি নিজের মুখেই বললে যেদিন,"তুমি নিজের মুখেই বললে যেদিন

সবই তোমার অভিনয়

সত্যি কোনো কিছু নয়

আমি দুঃখ পেলেও খুশি হলাম জেনে ।।

আমি মানুষ চেয়েই করেছিলাম ভুল।।

তুমি ছিলে শুধু রঙ করা পুতুল

আমার ভুল ভাঙাতে ধূলো হয়ে

পড়লে যে তাই ভেঙে

আমি দুঃখ পেলেও খুশি হলাম জেনে ।।

আনন্দ আর নেই গো যেখানে

শুধু মুখের হাসি সাজিয়ে রেখে

কাজ কি সেখানে ।।

এই বুকের জ্বালা বুকেই গোপন করে

বলো লাভ কি হবে নকল মালা পড়ে

যখন সাজানো মনের উপর

পর্দা দিলে টেনে

আমি দুঃখ পেলেও খুশি হলাম জেনে ।।

তুমি নিজের মুখেই বললে যেদিন

সবই তোমার অভিনয়

সত্যি কোনো কিছু নয়

আমি দুঃখ পেলেও খুশি হলাম জেনে"
Pulok Bondhopadday,এ নদী এমন নদী,"এ নদী এমন নদী

জল চাই একটু যদি

দু হাত ভরে উষ্ণ বালুই দেয় আমাকে

এ প্রিয়া এমন প্রিয়া

সোহাগে ভরলো হিয়া

কেবলি কেবলি বিদ্রুপ আর

বাঁকা কথাই বলতে থাকে

এ প্রিয়ার চোখের পাতা ছায়াতে হয়না কালো ।।

কখনো নয়নতারায় ঝরেনা স্নিগ্ধ আলো

শুধু যে জ্বলে আগুন ।।

তবু তার এমনি গুণ

পুড়বে জেনেও মন যে আমার তাকেই দেখে তাকে দেখে

এ নদী এমন নদী

এ প্রিয়ার নেইতো জানা ক্ষমা যে কাকে বলে

মমতা করুণা সে যতনে এড়িয়ে চলে ।।

গরলে ভরা সে প্রাণ ।।

তবু তার এমনি টান

মরবে জেনেও এ প্রাণ আমার চায় যে তাকে চায় যে তাকে

এ নদী এমন নদী

জল চাই একটু যদি

দু হাত ভরে উষ্ণ বালুই দেয় আমাকে

এ প্রিয়া এমন প্রিয়া

সোহাগে ভরলো হিয়া

কেবলি কেবলি বিদ্রুপ আর বাঁকা কথাই বলতে থাকে"
Pulok Bondhopadday,আমার না যদি থাকে সুর,"আমার না যদি থাকে সুর

তোমার আছে তুমি তা দেবে

তোমার গন্ধহারা ফুল

আমার কাছে সুরভি নেবে

এরই নাম প্রেম

জীবনে যা গৌরব হয়

মরণেও নেই পরাজয় ।।

চোখের স্মৃতির মণিদীপ

মনের আলোয় কভু কি নেভে

এরই নাম প্রেম ।।

দুজনেই দুজনাতে মুগ্ধ

দুজনের বুকে কত সুন্দর

দুজনার গীতালীর ছন্দে

তন্ময় দুজনার অন্তর

এর কাছে স্বর্গ-সুধার

বেশী আছে মূল্য কি আর

আমার দেবতা সেও তাই

প্রেমের কাঙাল পেয়েছি ভেবে

এরই নাম প্রেম"
Pulok Bondhopadday,আমার একদিকে শুধু তুমি,"আমার একদিকে শুধু তুমি

পৃথিবীটা অন্যদিকে

এ দিকে একটি প্রদীপ

সূর্যটা ওদিকে

আমি তোমারি দিকটা নিলাম

এধারে দু’ফোটা চোখের জল

ওধারে অথৈ সাগর অতল

তবু সমুদ্র ছেড়ে চোখেরই জলটা

বুকে করে আমি গেলাম

এখানে কাঁটা লতায় একটি ফুলের গোলাপ

এখানে বসন্ত হাজার ফুলের মেলা

এপাশে শঙ্কা চিন্তার দিন

ওপাশে সময় ভাবনা বিহীন

তবু নির্ভাবনার শান্তিকে ছেড়ে

অশান্তি নিতে এলাম"
Pulok Bondhopadday,বেদনা মধুর হয়ে যায়,"বেদনা মধুর হয়ে যায়, তুমি যদি দাও.

মুখের কথাই হয় যে গান, তুমি যদি গাও।।

কুয়াশায় রাত হয় ভোর,

কেটে যায় আঁধারের ঘোর।

চোখের তারায় নামে স্বর্গ তুমি যদি চাও।।

যেদিন জেনেছে এই মন,

তুমি যে আমার

সেই থেকে যা পেয়েছে সে,

সবই যে তোমার।

যত ভুল ভেঙে গিয়ে তাই,

দেখি ফুল যেদিকেই চাই।

দুঃখ হয় প্রীতি অর্ঘ্য যদি দিয়ে যাও।।"
Pulok Bondhopadday,আমি হারিয়েছি মোর ছোট্টবেলা,"আমি হারিয়েছি মোর ছোট্টবেলা হারাইনি তোমাকে

আজো আমায় ঘিরে মা যে আমার সব খানেতেই থাকে।

যখন দেখি কারো ঘরে ছোট্ট খুকু হাসে

মিষ্টি মায়ের মুখটি আমার চোখের উপর ভাসে।

ইচ্ছে করে দুহাত দিয়ে জড়িয়ে ধরি তাকে

আদর করি আবার আমি আমার সোনা মাকে।

মাথায় সিঁদুর কপালে টিপ চুলটি এলো করে

দেখি যখন কোন মেয়ে যায়গো পূজার ঘরে,

শুনি যখন সেই সে বধূ ফু দিয়ে যায় শাঁখে

চোখের উপর দেখি আমি লক্ষ্মী আমার মাকে

বেহুস হয়ে একলা যখন থাকি জ্বরের ঘোরে

কপালে জল পটি দেয় যায় গো বাতাস করে

আমার মাথায় যখন কোমল সে হাত পরশটি তার রাখে

দুচোখ ভরে দেখি আমার স্নেহময়ী মাকে।

ঘুমায় যখন সারাটা দেশ নিশুতি রাত নামে

কাজের শেষে বাড়ীর দোরে চরণ আমার থামে

যখন দেখি দুটি পথ চাওয়া চোখ দরজাটার ওই ফাঁকে

দেখি অন্ন নিয়ে রাত জাগা মোর অন্নপূর্ণা মাকে।

আত্মীয় আর স্বজন যখন করে অবহেলা

ধনির সমাজ গরীব বলে করে হেলা ফেলা

তখন গল্প কথায় ভোলায় যে মোর মনের দুঃখটাকে

তারই মাঝে দেখি আমার করুণাময়ী মাকে।

এমনি করেই সব কটা দিন কাটিয়ে যাব আমি

মা যে আমার তিন ভূবনের সোনার চেয়ে দামী

কলহ ভুলে সারা দেয় মায়ের হাজার ডাকে

দেখবো শুধু বিভোর হয়ে মায়ের মমতাকে।"
Pulok Bondhopadday,আমি আজ আকাশের মত একেলা,"আমি আজ আকাশের মত একেলা

কাজল মেঘের ভাবনায় ,

বাদলের এই রাত ঘিরেছে ব্যাথায়।

সজল উদাস বায়ে বুকের কাছে,

স্বরণের তারাগুলি ঘুমায়ে আছে।

বিলাপের ভাঙ্গা সুর থেমে গেছে আঁধার বীণায়।

কাজল মেঘের ভাবনায়,

বাদলের এই রাত ঘিরেছে ব্যাথায়।।

দু’টি গান দু’টি প্রাণ দু’টি মন,

এই নিয়ে দু’জনার এ ভুবন।

এ জীবন দেখেছিলো শরতের সোনার স্বপন।

সে সাধ অতীত আজ কাঁদে নিরালা

নিয়ে শুধু বিরহের দহন জ্বালা

চকিত আলোয় তাঁর আঁখি মোর দিশা যে হারায়।

কাজল মেঘের ভাবনায়,

বাদলের এই রাত ঘিরেছে ব্যাথায়।।"
Pulok Bondhopadday,কাজল নদীর জলে ভরা ঢেউ ছল ছলে,"কাজল নদীর জলে, ভরা ঢেউ ছল ছলে,

প্রদীপ ভাসাও কারে স্মরিয়া

সোনার বরণী মেয়ে, বল কার পথ চেয়ে,

আঁখি দুটি ওঠে জলে ভরিয়া

সাঁঝের আকাশে এত রঙ কে গো ছড়ালো

মনের বীণায় এত সুর কে গো ঝরালো

কারে মালা দেবে বলে

অঝোরে বকুল পড়ে ঝরিয়া

সোনার বরণী মেয়ে, বল কার পথ চেয়ে,

আঁখি দুটি ওঠে জলে ভরিয়া

মনের ভ্রমর বুঝি গুঞ্জরে অনুক্ষন

স্মৃতির কমল ঘিরে ঘিরে

যে পাখী হারায় নীড় সুদূর আকাশে

সেকি আসে কভু ফিরে

শিউলি ঝরানো আজি সন্ধ্যার বাতাসে

কে গো সাড়া দিয়ে যায় স্বপ্নের আভাসে

কার লাগি দুলে ওঠে ক্ষনে ক্ষনে

থর থর কেঁপে ওঠে এ হিয়া

সোনার বরণী মেয়ে, বল কার পথ চেয়ে,

আঁখি দুটি ওঠে জলে ভরিয়া"
Pulok Bondhopadday,আমি অবুঝের মতো একি করেছি,"আমি অবুঝের মতো একি করেছি ।।

আমারই অজান্তে হৃদয়েরও প্রান্তে ।।

তোমার মুর্তি কেন গড়েছি

একি করেছি

আমি অবুঝের মত একি করেছি !

ডেকেছিলে শুধু গান শুনতে ,

সুরের মায়াবী জাল বুনতে ।।

কখন যে হয়ে গেছি মুগ্ধ

সেই সুরে বীনা আমি ভরেছি

একি করেছি

আমি অবুঝের মত একি করেছি !

এখন কি হবে তুমিই বলো না

কিভাবে হৃদয়টাকে মেনে নেবে

ক্ষনিকের ছলনা ।।

যে বাঁধন জড়ালাম চিত্তে

কি করে মানবো সে যে মিথ্যে ।।

সাধ করে দেখেছি যে স্বপ্ন

দু’নয়নে সে কাজল পরেছি

একি করেছি

আমি অবুঝের মত একি করেছি !

আমি অবুঝের মতো একি করেছি ।।

আমারই অজান্তে হৃদয়েরও প্রান্তে ।।

তোমার মুর্তি কেন গড়েছি

একি করেছি

আমি অবুঝের মত একি করেছি !"
Pulok Bondhopadday,কথায় কথায় যে রাত হয়ে যায়,"কথায় কথায় যে রাত হয়ে যায়

কি কথা রাখলে বাকি।

খুঁজে দেখনা বুঝে দেখনা

ভেবে দেখনা তা কি জাননা

কিছু না বলে চলে গিয়ে

মনকে দিওনা ফাঁকি।।

তোমার চোখের আলোয়

আমি এ মন করেছি আলো

আমায় ভালোবাসায়

তুমি আকাশ প্রদীপ জ্বালো।

প্রিয়ভাষিনী কথা রাখোনি।

আশায় আশায় কত যে আর

শুধুই বসে থাকি।।

আজ কি তোমার স্বপ্ন দেখার

সময় নিয়ে নিয়ে যায় যে সব হারিয়ে।

তোমার প্রথম ডাকে

আমি অনেক দিয়েছি সাড়া

তোমার মনের ছায়ায়

আমি ঘুরে ঘুরে দিশাহারা।

প্রিয়ভাষিনী কথা রাখোনি

ফাগুন এসে অজান্তে আজ

হোল কি বৈশাখী।।"
Pulok Bondhopadday,আজ মন চেয়েছে আমি হারিয়ে যাব,"আজ মন চেয়েছে আমি হারিয়ে যাব

হারিয়ে যাব আমি তোমার সাথে

সেই অঙ্গীকারের রাখী পরিয়ে দিতে

কিছু সময় রেখো তোমার হাতে।।

কিছু স্বপ্নে দেখা, কিছু গল্পে শোনা

ছিলো কল্পনা জাল এই প্রাণে বোনা

তার অনুরাগের রাঙা তুলির ছোঁয়া

নাও বুলিয়ে নয়ন পাতে।।

তুমি ভাসাও আমায় এই চলার স্রোতে

চির সাথী হয়ে রইব পথে।

তাই যা দেখি আজ সবই ভালো লাগে

এই নতুন গানের সুরে ছন্দ রাগে

কেন দিনের আলোর মতো সহজ হয়ে

এলে আমার গহন রাতে।।"
Pulok Bondhopadday,শেষে ট্রামে দুজনাতে,"(এখন তুমি কোথায় আছো? জানিনা। যেখানেই থাকো, ভালো আছো তো? মনে পড়ে কি সেই রাতের কথা)

শেষে ট্রামে দুজনাতে ফাগুনের একরাতে

দেখা হয়ে গেল তিনটি বছর পরে

জানি না কেমন করে এমন যে হলো।

বললে আমায় তুমি আছো গো কেমন

উত্তরে বললাম রেখেছো যেমন।

মনে সুখের এক ঝড় বয়ে গেল।।

স্টপেজ পেরিয়ে গেল নামা হলো না

কথা বলে কথা শেষ করা গেল না।

ট্রামটা ডিপোর কাছে এসে দাঁড়ালো

শেষে ট্রামে দুজনাতে ফাগুনের একরাতে

দেখা হয়েছিল,

দেখা তো হলো না আর

স্মৃতিটুকু শুধু তার বুকে রয়ে গেল।"
Pulok Bondhopadday,তুমি কি যে বলো বুঝিনা,"তুমি কি যে বলো বুঝিনা

তুমি কি যে বলো বুঝিনা।।

তোমার মুখের পানে চাহিলে

আমি কিছু শুনিনা

কি যে বলো বুঝিনা।।

হয়ত অনেক কথা দিয়ে যাও

আমারো মনের কথা নিতে চাও

দুটি হৃদয়ের কথামালা

হৃদয়ে গাঁথা থাকে পরিনা পরাতে পারিনা

তুমি কি যে বলো বুঝিনা।।

তার চেয়ে চোখে নয় রাখ ছখ

এভাবে দুজনার কথা হোক।।

শুধু বুক ভরা ভালবাসা

যেখানে পাঠায় ভাষা

সে ভাষায় হেসো বলিনা।।

তুমি কি যে বলো বুঝিনা।।"
Pulok Bondhopadday,যে সমাধি বেদিটার ঠিক উপরে,"যে সমাধি বেদিটার ঠিক উপরে

ঝুলন্ত গাছটা পড়েছে নুয়ে

ওখানে যে রয়েছে শুয়ে

তার ভাগ্যকে আমি ঈর্ষা করি।।

ফুল নিয়ে আসতে যখন

ভুলে যাবে সব প্রিয়জন।

ঐ গাছটা তখন তার ফুল ঝরাবেঐ

বেদিটা শিশির দিয়ে রাখবে ধুয়ে

ওখানে যে রয়েছে শুয়ে

তার ভাগ্যকে আমি ঈর্ষা করি

চিরদিন রাখবে মনে

এমন সময় কারো নেই

এতো কারো অপরাধ নয়

কালের খেলাই হলো এই

এ জীবনে সত্য সেটা মেনে নিতে দোষ কি

যত দিন পোহাবে স্মৃতি পুরানো হবে

কে তাকে চিরটা কাল থাকবে ছুঁয়ে

ওখানে যে রয়েছে শুয়ে

তার ভাগ্যকে আমি ঈর্ষা করি।।"
Pulok Bondhopadday,সব লাল পাথরই তো চুনি হতে পারে না,"সব লাল পাথরই তো চুনি হতে পারে না

সব প্রেম মিলনের মালা পেতে পারে না

পাশাপাশি দুটি ফুল ফোটে যে বাগিচায়

একজন ঠাঁই পায় দেবতার দুটি পায়

সমাধীর বেদী তার ভরে যায় একজন

সব ফুল দেবালয়ে পার্ না তো যেতে হায়।

কেউ বা হাসে সারাটি জীবন অশ্রু ঝরায় কারও বা নয়ন

কেউ বা দু হাতে কেবলই নিতে চায়, কেউ বা কিছু নিতে নয়

শুধু দেবীকে চায়, সুখী তো সকলেই হতে চায় দুনিয়ায়

সুখী কেউ হয় কেউ দুঃখী শুধু রয়ে যায়।

কারও বা আশা হয়গো পূরণ হয়না সফল কারও বা স্বপন

ভিখারী মাটিতে ফেলে যে রতন পারে না দিতে তা কখনও মহাজন

প্রদীপের শিখা কারো ঘর আলো করে যায়।"
Pulok Bondhopadday,আমায় একটু জায়গা দাও মন্দিরে বসি,"আমায় একটু জায়গা দাও মন্দিরে বসি

আমি অনাহূত একজন, অনেক দোষেতে দোষী।।

আমি সবার পিছনে থাকবো শুধু মনে মনে মাকে ডাকবো

কারো কাজে বাধা দিলে সাজা দিও যত খুশী

আমায় সাজা দিও যত খুশী।।

ভেব না হঠাত্ সামনে গিয়ে মায়ের চরণ ছুঁয়ে দেব

দুর থেকে শুধু চোখের জলেতে মার রাঙা পা ধুয়ে দেব।

শুধু আরতি যখন করবে, মা’র পূজাদীপ তুলে ধরবে

আমাকে দেখতে দিয়ো মায়ের একটু হাসি।।"
Pulok Bondhopadday,শুধু একদিন ভালবাসা,"শুধু একদিন ভালবাসা মৃত্যু যে তারপর তাও যদি পাই

আমি তাই চাই তাও যদি পাই

চাই না বাঁচতে আমি প্রেমহীন হাজার বছর।।

যদি ও চোখে রশ্নি জ্বালো শুধু একবার।

আমি তাতেই পোড়াতে রাজি যা কিছু আমার

আমি চাই না দেখতে এই প্রানহীন চোখের পাথর

চাই না বাঁচতে আমি প্রেমহীন হাজার বছর

ভাগ্যের দরবারে দুহাত পেতে

আমি চাইনা পূণ্যফলে স্বর্গে যেতে

ওই স্বর্গকে ধরে ফেলি হাতের মুঠোয়

যদি একবার হাতখানি রাখো এ হাতে

যদি উপহার দিয়ে ফেলো একটাও ফুল।

যদি একবারও করো কোন সামাজিক ভুল

সেই ভুলেই ভাবতে রাজি এই ঘর সুখের বাসর

চাই না বাঁচতে আমি প্রেমহীন হাজার বছর।।"
