Writer,Title,Song
Vupen Hazarika,দোলা হে দোলা হে দোলা হে দোলা,"দোলা হে দোলা হে দোলা হে দোলা

আঁকা-বাঁকা পথে মোরা

কাঁধে নিয়ে ছুটে যাই

রাজা মহারাজাদের দোলা, ও দোলা

আমাদের জীবনের ঘামে ভেজা শরীরের

বিনিময়ে পথ চলে দোলা, হে দোলা

হেইয়ানা হেইয়ানা

হেইয়ানা হেইয়া।।

দোলার ভিতরে ঝলমল করে যে

সুন্দর পোষাকের সাজ

আর ফিরে ফিরে দেখি তাই

ঝিকমিক করে যে মাথায় রেশমের তাজ

হায় মোর ছেলেটির উলঙ্গ শরীরে

একটুও জামা নেই খোলা

দু’চোখে জল এলে মনটাকে বেঁধে যে

তবুও বয়ে যায় দোলা হে দোলা।।

যুগে যুগে ছুটি মোরা কাঁধে নিয়ে দোলাটি

দেহ ভেঙ্গে ভেঙ্গে পরে হো পরে।

ঘুমে চোখ ঢুলু ঢুলু রাজা মহারাজাদের

আমাদের ঘাম ঝরে পড়ে হো পড়ে

উঁচু ঐ পাহাড়ে ধীরে ধীরে উঠে যাই

ভালো করে পায়ে পা মেলা

হঠাৎ কাঁধের থেকে পিছলিয়ে যদি পড়ে

আর দোলা যাবে নাকো তোলা

রাজা মহারাজার দোলা

বড় বড় মানুষের দোলা

ও দোলা আঁকা-বাঁকা পথে মোরা

কাঁধে নিয়ে ছুটে যাই

রাজা-মহারাজাদের দোলা

হে দোলা হে দোলা হে দোলা

হে দোলা।।

পোস্ট ন্যাভিগেশন"
Vupen Hazarika,একখানা মেঘ ভেসে এল আকাশে,"একখানা মেঘ ভেসে এল আকাশে

একঝাঁক বুনোহাঁস পথ হারালো

একা একা বসে আছি জানালা পাশে

সেকি আসে আমি যারে বেসেছি ভালো।

এলোমেলো হাওয়া চোখে স্বপ্ন আনে

শরমে রাঙে মন কেন কে জানে

ভালোবেসে চুপি চুপি দিয়েছে দোলা

একমুঠো অনুরাগে মন ভরালো।।

আমি এক যোগ্য মহানগরীর

যারে ডাকি কেন তার পাইনা সাড়া

চোখে তাই ঝরঝর বৃষ্টি ধারা

ছায়া ছায়া নিভু নিভু আলোর রেখা

এসময়ে ভালো আর লাগেনা একা

বাতাসের হাতে আজ পেলাম চিঠি

বিরহের কথা মেঘ লিখে পাঠালো।।"
Vupen Hazarika,সাগর সঙ্গমে সাঁতার কেঁটেছি কত,"সাগর সঙ্গমে সাঁতার কেঁটেছি কত

কখনতো হই নাই ক্লান্ত

তথাপি মনের মোর প্রশান্ত সাগরের উর্মিমালা অশান্ত।।

মোর মনের প্রশান্ত সাগরের বক্ষে

জোয়ারের নাই আজি অন্ত

অজস্র লহোড়ী নব নব গতিতে

এনে দেয় আশা অফুরন্ত।।

মোর প্রশান্ত পারেরও কত মহা জীবনের

শান্তি আজি আক্রান্ত

নব নব সৃষ্টিতে দৈত্য-দানবে করে

নিষ্ঠুর আঘাত অবিশ্রান্ত

তাই তো মনের মোর প্রশান্ত সাগরের উর্মিমালা অশান্ত।।

ধ্বংসের আঘাতে দিয়ে যায় প্রতিঘাত

সৃষ্টির সেনানী অনন্ত সেই সংঘাত আনে মোর

প্রশান্ত সাগরে প্রগতির নতুন দিগন্ত

তাই তো মনের মোর প্রশান্ত সাগরের উর্মিমালা অশান্ত।।

মোর গভীর প্রশান্ত সাগরের শক্তি

ধ্বংসকে করে দিক ভ্রান্ত

অগনন মানুষের শান্তির অভিযান দৃষ্টিকামী জীবন্ত

তাই তো মনের মোর প্রশান্ত সাগরের উর্মিমালা অশান্ত।।"
Vupen Hazarika,শরতবাবু খোলা চিঠি দিলাম তোমার কাছে,"শরতবাবু খোলা চিঠি দিলাম তোমার কাছে।

তোমার গফুর মহেশ এখন কোথায় কেমন আছে

তুমি জান না

হারিয়ে গেছে কোথায় কখন তোমার আমিনা

শরতবাবু এ চিঠি পাবে কিনা জানি না আমি

এ চিঠি পাবে কিনা জানি না।।

গেল বছর বন্যা হল এ বছরে খরা

ক্ষেতের ফসল ভাসিয়ে নিল মাঠ শুকিয়ে মরা।

এক মুঠো ঘাস পায় না মহেশ দুঃখ ঘোছে না

তুমি জান না

শরতবাবু এ চিঠি পাবে কিনা জানি না।।

বর্গীরা আজ দেয় না হানা কেইকো জমিদার

তবু কেন এ দেশ জুড়ে নিত্য হাহাকার।

জেনেছো দেশতো স্বাধীন আছে ওরা বেশ

তোমার গফুর আমিনা আর তোমারই মহেশ।

এক মুঠো ভাত খায় না পেতে গফুর আমিনা

তুমি জান না

শরতবাবু এ চিঠি পাবে কিনা জানি না আমি

এ চিঠি পাবে কিনা জানি না"
Vupen Hazarika,বিস্তির্ণ দুপাড়ের অসংখ্য মানুষের,"বিস্তির্ণ দুপাড়ের অসংখ্য মানুষের হাহাকার শুনেও

নিঃশব্দে নীরবে ও গঙ্গা তুমি গঙ্গা বইছো কেন।।

নৈতিকতার স্খলন দেখেও মানবতার পতন দেখেও

নির্লজ্জ অলস ভাবে বইছো কেন

সহস্র বরষার উন্মাদনার মন্ত্র দিয়ে

লক্ষ জনেরে সবল সংগ্রামী আর

অগ্রগামী করে তোল না কেন।।

জ্ঞানবিহীন নিরক্ষরের খাদ্য বিহীন নাগরিকের

নেত্রী বিহনতায় মৌন কেন

সহস্র বরষার উন্মাদনার মন্ত্র দিয়ে

লক্ষ জনেরে সবল সংগ্রামী আর

অগ্রগামী করে তোল না কেন।।

ব্যক্তি যদি ব্যক্তি কেন্দ্রিক

সমষ্টি যদি ব্যক্তিত্ব রহিত

তবে শিথিল সমাজকে ভাঙ্গনা কেন

সহস্র বরষার উন্মাদনার মন্ত্র দিয়ে

লক্ষ জনেরে সবল সংগ্রামী আর

অগ্রগামী করে তোল না কেন।।

স্রোতষিনী *** ****

তুমি নিশ্চয় জান্নবী নও

তাহলে প্রেরণা দাও না কেন

উন্মত্ততার কুরুক্ষেত্রের শরশয্যাকে আলিঙ্গন করা

লক্ষ কোটি ভারতবাসীকে জাগালে না কেন।।

পোস্ট ন্যাভিগেশন"
Vupen Hazarika,আমি এক যাযাবর,"আমি এক যাযাবর, আমি এক যাযাবর

পৃথিবী আমাকে আপন করেছে, ভুলেছি নিজের ঘর।।

আমি গঙ্গার থেকে মিসিসিপি হয়ে ভলগার রূপ দেখেছি

অটোয়ার থেকে অস্ট্রিয়া হয়ে প‌্যারিসের ধূলো মেখেছি

আমি ইলোরার থেকে রং নিয়ে দূরে শিকাগো শহরে দিয়েছি

গালিবের শের তাশখন্দের মিনারে বসে শুনেছি।।

মার্ক টোয়েনের সমাধিতে বসে গোর্কির কথা বলেছি

বারে বারে আমি পথের টানেই পথকে করেছি ঘর

তাই আমি যাযাবর, তাই আমি যাযাবর।।

বহু যাযাবর লক্ষ্যবিহীন, আমার রয়েছে পণ

রঙের খনি যেখানে দেখেছি, রাঙিয়ে নিয়েছি মন

আমি দেখেছি অনেক গগনচুম্বী অট্টালিকার সারি

তার ছায়াতেই দেখেছি অনেক গৃহহীন নরনারী

আমি দেখেছি অনেক গোলাপ-বকুল, ফুটে আছে থরে থরে

আবার দেখেছি না ফোটা ফুলের কলিরা, ঝরে গেছে অনাদরে

প্রেমহীন ভালোবাসা বেসে বেসে, ভেঙ্গেছি সুখের ঘর।।

পথের মানুষ আপন হয়েছে, আপন হয়েছে পর

তাই আমি যাযাবর, আমি এক যাযাবর।।"
Vupen Hazarika,মানুষ মানুষের জন্য,"মানুষ মানুষের জন্য

জীবন জীবনের জন্য

একটু সহানুভূতি কি মানুষ পেতে পারে না

ও বন্ধু….

মানুষ মানুষকে পণ্য করে

মানুষ মানুষকে জীবিকা করে

পুরনো ইতিহাস ফিরে এলে লজ্জা কি তুমি পাবে না?

ও বন্ধু………..

বল কি তোমার ক্ষতি

জীবনের অথৈ নদী

পার হয় তোমাকে ধরে দূর্বল মানুষ যদি

মানুষ যদি সে না হয় মানুষ

দানব কখনো হয় না মানুষ

যদি দানব কখনো বা হয় মানুষ লজ্জা কি তুমি পাবে না?

ও বন্ধু………."
Vupen Hazarika,বিমূর্ত এই রাত্রি আমার,"বিমূর্ত এই রাত্রি আমার

মৌনতার সুতোয় বোনা

একটি রঙ্গিন চাদর।

সেই চাদরের ভাজে ভাজে

নি:শ্বাসেরই ছোঁয়া।

আছে ভালবাসা, আদর।

কামনার গোলাপ রাঙা

সুন্দর এই রাত্রিতে

নীরব মনের বর্ষা,

আনে শ্রাবণ, ভাদর।

সেই বরষায় ঝড়ো ঝরে

নি:শ্বাসেরই ছোঁয়া।

আছে ভালবাসা, আদর।

ঝরে পড়ে ফুলেরমত

মিষ্টি কথার প্রতিধ্বনি,

ছড়ায় আতর,

যেন ছড়ায় আতর।

পরিধিহীন শংকামুখি নির্মল অধর

কম্পন কাতর, কম্পন কাতর।

নিয়ম ভাঙ্গার নিয়ম এ যে,

নিয়ম ভাঙ্গার নিয়ম এ যে

থাক না বাধার পাথর।

কোমল আঘাত, প্রতি-আঘাত,

কোমল আঘাত, প্রতি-আঘাত,

রাত্রি নিথর কাতর।

দূরের আর্তনাদের নদীর

ক্রন্দন কোন ঘাটের

দূরের আর্তনাদের নদীর

ক্রন্দন কোন ঘাটের

ভ্রূক্ষেপ নেই, পেয়েছি আমি

আলিঙ্গনের সাগর।

সেই সাগরের স্রোতেই আছে

নি:শ্বাসেরই ছোঁয়া,

আছে ভালবাসা, আদর।"
Vupen Hazarika,গঙ্গা আমার মা পদ্মা আমার মা,"গঙ্গা আমার মা পদ্মা আমার মা

ও ও তার দুই চোখে দুই জলের ধারা মেঘনা যমুনা।।

একই আকাশ একই বাতাস

এক হৃদয়ের একই তো শ্বাস।

দোয়েল কোয়েল পাখির ঠোটে একই মুর্ছনা।

ও ও তার দুই চোখে দুই জলের ধারা মেঘনা যমুনা।।

এপার ওপার কোন পাড়ে জানি না

ও আমি সব খানেতে আছি

গাঙ্গের জলে ভাসিয়ে ডিংগা

ও আমি পদ্মাতে হই মাঝি

শংখ চিলের ভাসিয়ে ডানা

ও আমি দুই নদীতে নাচি

একই আশা ভালবাসা কান্না হাসির একই ভাষা।

দুঃখ সুখের বুকের মাঝে একই যন্ত্রনা

ও ও তার দুই চোখে দুই জলের ধারা মেঘনা যমুনা।।"
