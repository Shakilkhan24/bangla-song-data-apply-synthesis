Writer,Title,Song
Kawsar Ahmed Chowdhury,আজ এই বৃষ্টির কান্না দেখে মনে পড়লো তোমায়,"আজ এই বৃষ্টির কান্না দেখে মনে পড়লো তোমায়

অশ্রু ভরা দুটি চোখ

তুমি ব্যাথার কাজল মেখে লুখিয়েছিলে ওই মুখ।

বেদনাকে সাথী করে পাখা মেলে দিয়েছ তুমি

কতদুরে যাবে বল (২)

তোমার পথের সাথী হব আমি

আজ এই বৃষ্টির কান্না দেখে মনে পড়লো তোমায়।

একাকিনী আছ বসে পথ ভুলে গিয়েছ তুমি

কোন দূরে যাবে বল (২)

তোমার চলার সাথী হব আমি।

আজ এই বৃষ্টির কান্না দেখে মনে পড়লো তোমায়

অশ্রু ভরা দুটি চোখ

তুমি ব্যাথার কাজল মেখে লুখিয়েছিলে ওই মুখ।"
Kawsar Ahmed Chowdhury,সখী চলো না জলসা ঘরে এবার যাই,"সখী চলো না সখী চলো না

জলসা ঘরে এবার যাই।।

লালা নীল ঝাড়ের বাতি

হোক না এ রাতে সাথী

তারই মাঝে নিজেকে হারাই।

এঁকে নাউ কাজল চোখে

বেধে নাউ নূপুর পায়ে

লগ্ন যে যায় বয়ে যায়।।

তোমার ঐ নাচের তালে

প্রান মন উঠুক দুলে

আমি আজ তাই শুধু চাই।

দেয়ালের আয়নাগুলোয়

ফুটে উঠুক তোমার ছবি

চেয়ে চেয়ে দেখি তোমায়।।"
Kawsar Ahmed Chowdhury,পলাতক সময়ের হাত ধরে,"পলাতক সময়ের হাত ধরে

পালিয়ে গিয়েছে সেই দিনগুলো

হারিয়ে গিয়েছে সেই ক্ষণগুলো

হায় আসবে না জানি ফিরে

হাসি গানে ভরা সেই দিনগুলো।

হাসি গানে ভরা সেই দিনগুলো।

সঙ্গীরা ছিল যারা গেল কোথায়

আমি কোথায় আর তুমি কোথায়।

জীবন কী ঢেকে গেল নিজেরই ছায়ায়

হায় ফিরে আসবে কি না বলো সেই দিনগুলো

হাসি গানে ভরা সেই দিনগুলো।।

হাসি হাসি মুখগুলো যাই নি ভুলে

ছোট ছোট নামগুলো যাই নি ভুলে।

এখনও হৃদয়ে তারা ঢেউ যে তুলে

হায় ফিরে আসবে কি না বলো সেই দিনগুলো

হাসি গানে ভরা সেই দিনগুলো।।"
Kawsar Ahmed Chowdhury,আজ এই বৃষ্টির কান্না দেখে,"আজ এই বৃষ্টির কান্না দেখে

মনে পড়লো তোমায়

অশ্রু ভরা দুটি চোখ

তুমি ব্যথার কাজল মেখে

লুকিয়েছিলে ঐ মুখ।।

বেদনাকে সাথী করে

পাখা মেলে দিয়েছো তুমি

কত দূরে যাবে বলো।

তোমার পথের সাথী হবো আমি।।

একাকিনী আছো বসে

পথ ভুলে গিয়েছো তুমি

কোন দূরে যাবে বলো।

তোমার চলার সাথী হবো আমি।।"
Kawsar Ahmed Chowdhury,কবিতা পড়ার প্রহর এসেছে রাতের নির্জনে,"কবিতা পড়ার প্রহর এসেছে রাতের নির্জনে।

জোনাকীর আলো নেভে আর জ্বলে

শাল মহুয়ার বনে।।

কবিতার সাথে চৈতী রাতে

কেটেছে সময় হাত রেখে হাতে।

সেই কথা ভেবে পিছু চাওয়া মন

স্মৃতির নকশা বুনে।।

অতীতের ছবি আঁকা হয়ে গেলে

চারিদিকে এই চোখ দুটি মেলে।

পলাতক আমি কোথা চলে যাই

আঁধারের হৃদয় শুনে।।"
Kawsar Ahmed Chowdhury,নীলা,"নীলা কেন চোখ দু’টি আঁখি জলে উঠেছে ভরে

রূপসী নীলা কেন চোখ দু’টি আঁখি জলে উঠেছে ভরে

রূপসী নীলা, নীলা, নীলা, নীলা।।

দিয়েছে কে তোমায় ও মনে ব্যাথা

কাঁটা হয়ে বিধেছে কী কারো কথা।

কাছে এসো তুমি মেয়ে মুছে দিব আঁখি পারা

চলে যাবে তখনই যত বেদনা, নীলা

যেখানেই থাকি আমি যত দূরে

আধার এলে ডেকো চেনা সেই সুরে।

মন রেখো ওগো মেয়ে, সারা দেবো আমি এসে

ভুলে যাবে কখনই যত বেদনা।।"
Kawsar Ahmed Chowdhury,ঘরে লইয়া যাও রে,"ও মাঝি রে… মাঝি রে…

ঘরে লইয়া যাও রে, আমায় লইয়া যাও

শহর থাইকা ফিরা চল, গায়ে লইয়া যাও

আমার ব্যাথা বুঝ কিনা আমি জানি না

কত আশা নিয়া গেলাম আমি ঐ শহরে

আশা ভাইঙ্গা ফিরা চলি ঐ গেরামে

ঘরে লইয়া যাও রে, আমায় লইয়া যাও

ও মাঝি রে… মাঝি রে…

ঘরে লইয়া যাও রে, আমায় লইয়া যাও

কাজ খুইজা ফিরা চলি, চড়ে তোমার নাও রে

সুজন মাঝি বোঝ কিনা আমি জানি না

কত আশা নিয়া গেলাম আমি ঐ শহরে

আশা ভাইঙ্গা ফিরা চলি ঐ গেরামে

ঘরে লইয়া যাও রে, আমায় লইয়া যাও

শহর থাইকা ফিরা চল, গায়ে লইয়া যাও রে

আমার ব্যাথা বুঝ কিনা আমি জানি না

কত আশা নিয়া গেলাম আমি ঐ শহরে

আশা ভাইঙ্গা ফিরা চলি ঐ গেরামে

ঘরে লইয়া যাও রে, আমায় লইয়া যাও"
Kawsar Ahmed Chowdhury,মেঘ দেখে,"মেঘ দেখে আমি সেই মেঘ দিয়ে

চেয়েছি মুছতে ক্লান্ত মনের মেঘ।

আমি বৃষ্টির জল জমে থাকা মন

ধুয়েছি বৃষ্টির জলে

স্বাগতম ঐ বরষার ঘন মেঘ

স্বাগতম ঐ বৃষ্টির ধারা বেগ

সারাটা আষাঢ় শ্রাবণ জুড়েই চলে

শ্রাবণ জুড়েই চলে

প্রকৃতির কাছে আমি ফিরে যাই বারে বারে।

বিষন্নতার উন্মাদে মিশে চন্দ্রালোকের চরে

আর প্রকৃতির কাছে নির্ভয়ে আজ

হৃদয় দিয়েছি মেলে

স্বাগতম ঐ বরষার ঘন মেঘ

স্বাগতম ঐ বৃষ্টির ধারা বেগ

সারাটা আষাঢ় শ্রাবণ জুড়েই চলে

শ্রাবণ জুড়েই চলে

জীবনের কাছ থেকে দূরে যাই যত বারে।

বিষের বাঁশির সংকেত শুনে

থেমে যাই তত বারই

যাক জীবনের কালো ধুয়ে যাক আজ

এই বরষার জলে

স্বাগতম ঐ বরষার ঘন মেঘ

স্বাগতম ঐ বৃষ্টির ধারা বেগ

সারাটা আষাঢ় শ্রাবণ জুড়েই চলে

শ্রাবণ জুড়েই চলে"
