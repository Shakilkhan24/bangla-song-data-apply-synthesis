Writer,Title,Song,syn_prompt
Anupom Roy,সেটাই সত্যি,"এই বরফপাত, এই কঠিন রাত,

তোমার পুরনো অজুহাত,

এই আলোর নিচে কাঁপতে থাকা

ছায়ার শিকড় ছিঁড়তে চাই ।

এই উল্কাপাত, এই বিশ্রী রাত,

আচমকা এই গোপন আঁতাত,

সব ধ্বংস হওয়ার আগেই আমি

তোমার চোখে ভিজতে চাই ।

আর কেউ তোমার ভাষাতে,

সমুদ্রের ভালবাসাতে,

ফিরিয়ে নিয়ে গেল তোমায়,

আহত ঝিনুক সৈকতে ।

আর চিরাচরিত জীর্ণতায়,

আমার প্রেমের তীক্ষ্নতায়,

সব রেকর্ড করা থাকবে তোমার

অন্তর্বর্তী শূন্যতায় ।

যদি এক মুহুর্তের জন্যেও আমায় চাও,

সেটাই সত্যি । (২)

ছন্দপতন ঘটতে থাকে,

ভাঙতে গেলে ভুল করি,

আমার বয়েসের ওজন তোমার

খবর রাখা জরুরি ।

এই মৃত্যুমুখী শহর যেন

শূন্য মাপার কারখানা ;

গিলছে তোমায়, গিলছে আমায়

অন্ধকারের আস্তানা ।

আর এই কাফেটারিয়ায়

আবার যদি ফেরা যায়,

তোমার রুমাল মোছা ঠোঁটের,

এই নিয়ম মানার বাধ্যতায় ।

কখন তোমার চিন্তা-ঘুম,

মেনে নিতে পারলে না ।

সব রেকর্ড করা থাকবে তোমার

অন্তর্বর্তী শূন্যতায় ।

যদি এক মুহুর্তের জন্যেও আমায় চাও,

সেটাই সত্যি । (২)",
Anupom Roy,বোবা টানেল,"ফিরে গেছে কত,

বোবা টানেল-এর গলা চিরে আলো

ইচ্ছেরা ছুটে চলে,

সারাটাদিন জুড়ে তুমি আনাগোনা করেছ

সেই সুরে তার রং লেগে আছে, অবুঝের পেন্সিল (২)

ভালবাসা বাকি আছে তোমারও আমার কাছে

যা চেয়েছ দিতে আমি পারিনা

আমার সময় ডালে ফুরিয়ে এসেছে পাতা

এত প্রেম কাছে এসে এলো না।

যদি কোনো দিন তুমি

দুহাত দিয়ে ঝিনুক কোড়াও, নেই আমি

সেই অল্প ভাঙ্গা গল্প গুলোয়, কার সাথে

বল শব্দ ছুঁড়ে ফিরব বাড়ি মাঝরাতে

আমি তোমার কথা বলব কাকে?

হেটে গেছি আমি,

আয়ুরেখা ধরে সারা দিতে এত

দেরী হয়ে গেল বলে,

জন্ম-মৃত্যু ভেঙ্গে ভোর বেলা তুমি,

আলো হয়ে ফোটো, আমি জেগে আছি এস

প্রতি চুম্বনে স্থির

কখন নাগরদোলা ওলটে পালটে সবই

আমাদের ছিঁড়ে খেল জোনাকি।

আমার সময় ডালে ফুরিয়ে এসেছে পাতা

এত প্রেম কাছে এসে এলো না।

যদি কোনো দিন তুমি

দুহাত দিয়ে ঝিনুক কোড়াও নেই আমি

সেই অল্প ভাঙ্গা গল্প গুলোয় কার সাথে

বল শব্দ ছুঁড়ে ফিরব বাড়ি মাঝ রাতে

আমি তোমার কথা বলব কাকে",
Anupom Roy,এত আলো,"কেউ কি জানে…

কেউ কি জানে না… ।।

কে কোথায় ছিল কাল

কিভাবে সকালে পেয়েছি রোদের ইশারাতে

এত আলো আগে দেখিনি

এতো আলো আমি দেখিনি ।।

এসেছি বহুদুর চোখ রেখে

দেখেছি সীমাহীন স্তব্ধতা

গাছের ছায়া মেখে শান্ত হয়

ক্লান্ত শরীরের অবাধ্যতা

কে কোথায় ছিল কাল

কিভাবে সকালে পেয়েছি রোদের ইশারাতে

এত আলো আগে দেখিনি

এতো আলো আমি দেখিনি ।।

মেঘের সন্ধানে মেঘ আসে

হাওয়াতে উড়ে যায় চুলগুলো

এখানে থেকে গেলে বেশ হত

ফেরার পথে জমুক ধুলো।

কেউ কি জানে…

কেউ কি জানে না… ।।

কে কোথায় ছিল কাল

কিভাবে সকালে পেয়েছি রোদের ইশারাতে

এত আলো আগে দেখিনি

এতো আলো আমি দেখিনি ।

এত আলো আলো…

এতো আলো আলো… এতো আলো।",
Anupom Roy,বসন্ত এসে গেছে,"আকাশে বহিছে প্রেম, নয়নে লাগিল নেশা

কারা যে ডাকিল পিছে! বসন্ত এসে গেছে

মধুর অমৃত বাণী, বেলা গেল সহজেই

মরমে উঠিল বাজি; বসন্ত এসে গেছে

থাক তব ভুবনের ধুলিমাখা চরণে

মথা নত করে রব, বসন্ত এসে গেছে

বসন্ত এসে গেছে।।

গগনের নবনীলে মনের গোপনে

বাজে ঐ, বাজে ঐ, বাজে ঐ

পলাশের নেশা মাখি চলেছি দু’জনে

বাসনার রঙে মিশি শ্যামলে স্বপনে

কুহু কুহু শোনা যায় কোকিলের কুহুতান

বসন্ত এসে গেছে, বসন্ত এসে গেছে

পূর্ণিমা রাতে ঐ ছোটছুটি করে কারা!

দখিনা পবনে দোলে, বসন্ত এসে গেছে

কেমনে গাঁথিব মালা, কেমনে বাজিবে বেণু

আবেগে কাঁপিছে আঁখি, বসন্ত এসে গেছে

থাক তব ভুবনের ধুলিমাখা চরণে

মথা নত করে রব, বসন্ত এসে গেছে

বসন্ত এসে গেছে।।

বসন্ত এসে গেছে, বসন্ত এসে গেছে

এই বসন্তে অনেক জন্ম আগে

তোমায় প্রথম দেখেছিলেম আমি

হেঁটেছিলেম নিরুদ্দেশের পানে

সেই বসন্ত এখন ভীষণ দামী

আমার কাছে, তোমার কাছে, আমার কাছে

বসন্ত এসে গেছে।।",
Anupom Roy,ফিরিয়ে দেওয়ার গান,"ভেবেছিলাম তোকে ফিরিয়ে দেবো আমি

ভেবেছিলাম ঘুরে তাকাবো না |

ভেবেছিলাম তোকে পুড়িয়ে ফেলবো আমি

ভেবেছিলাম উড়িয়ে দেবো ছাই |

কিচ্ছু পারলাম না, শুধু বাড়ল ওজন বুক

সুখী গাল বোঝে না, কবিদের অসুখ

পাতলা ঠোঁটের ডগায়, সাজানো গল্পের খই

তোকে ফিরিয়ে দেওয়া উচিত অবশ্যই…

এভাবে

গাছপালার স্নেহ দিয়ে ঢাকা, থাক সে পথ ফাঁকা,

থাক তোর ডাকে সাড়া দেবো না, দেবো না, না, না |

শত বসন্তের আদরে যেই রেখেছি বালিশে ঘুম

হাত পাতার ভাঁজে রাখা, আমার এই ভালো লাগা |

আমাকে ঘুড়ি ভেবে ওড়াস না,

নরম আঙুল কেটে যাবে

উপড়ে নেবো নিজেকে |

বুঝবি না, তোর ক্ষতয় হাত বোলালে

জানবি না, কেন যে চোখ ঢাকি

বুঝবি না, কেন ওপাশ ফিরে শুলে

জানতে চাস না, কেন এভাবে থাকি

কেন প্রশ্ন এড়াস, আমি ঠকব না,

বিশাল ফারাক আছে, তা কি বুঝিস না?

পাতলা ঠোঁটের ডগায়, সাজানো গল্পের খই

তোকে ফিরিয়ে দেওয়া উচিত অবশ্যই…

এভাবে

গাছপালার স্নেহ দিয়ে ঢাকা, থাক সে পথ ফাঁকা,

থাক তোর ডাকে সাড়া দেবো না, দেবো না, না, না |

শত বসন্তের আদরে যেই রেখেছি বালিশে ঘুম

হাত পাতার ভাঁজে রাখা, আমার এই ভালো লাগা |

আমাকে ঘুড়ি ভেবে ওড়াস না,

নরম আঙুল কেটে যাবে

উপড়ে নেবো নিজেকে |",
Anupom Roy,এই শ্রাবণ,"আমি কাঁটা তাঁরে সুখি , এই কুয়াশাতে উঁকি দিয়ে,

রাজি মিথ্যে নিতে , আসলে সত্যি বলে সত্যি কিছু নেই।

এই শ্রাবণ ধুয়ে ফেলুক এই রাস্তা ধুলো,

এই শ্রাবণ ভিজিয়ে দিক দীর্ঘ ছায়া গুলো

এই শ্রাবণ ধুয়ে ফেলুক এই রাস্তা ধুলো,

এই শ্রাবণ ভিজিয়ে দিক দীর্ঘ ছায়া গুলো

এই শ্রাবণ নেভাক আগুন এই ফুট -পাথের রাত।

এই শ্রাবণ মনে পড়াক পুরনো আঘাত ।

জল জমেছে বুকের ভিতর , রোদের অভাবে ,

সময় এলে পড়বে চুয়ে নিজের স্বভাবে,

আমি কাঁটা তাঁরে সুখি , এই কুয়াশাতে উঁকি দিয়ে,

রাজি মিথ্যে নিতে , আসলে সত্যি বলে সত্যি কিছু নেই।

এই শ্রাবণ নাম লেখা গাছে পাতার তলে ,

এই শ্রাবণ মিশল পুকুর ড্রেইন এর জলে ।

এই শ্রাবণ বাক্স বন্দি কিছু ইচ্ছে আছে

এই শ্রাবণ স্যাতস্যাতে খুব আমার কাছে ।

অবাক যত্নে সামলে চলা ফুরিয়ে যাবার ভয়

ভাবলি কেন দুঃখ পাব দুঃখ আমার নয়।

আমি কাঁটা তাঁরে সুখি , এই কুয়াশাতে উঁকি দিয়ে,

রাজি মিথ্যে নিতে , আসলে সত্যি বলে সত্যি কিছু নেই।",
Anupom Roy,বেঁচে থাকার গান,"যদি কেড়ে নিতে বলে কবিতা ঠাসা খাতা

জেনো কেড়ে নিতে দেবোনা

যদি ছেড়ে যেতে বলে শহুরে কথকতা

জেনো আমি ছাড়তে দেবোনা

আর আমি আমি জানি জানি চোরাবালি কতখানি গিলেছে আমাদের রোজ

আর আমি আমি জানি প্রতি রাতে হয়রানি , হারানো শব্দের খোঁজ

আর এভাবেই নরম বালিশে, তোমার ওই চোখের নালিশে

বেঁচে থাক রাত পরীদের স্নান

ঠোঁটে নিয়ে বেঁচে থাকার গান

আর এভাবেই মুখের চাদরে, পরিচিত হাতের আদরে

বেঁচে থাক রাতে পরীদের স্নান

ঠোঁটে নিয়ে বাঁচিয়ে রাখার গান

যদি নিমেষে হারালে জীবনে পরিপাটি

তবু হেরে যেতে দেবোনা

যদি বেচে দিতে বলে শিকড়ে বাধা মাটি

জেনো আমি বেচতে দেবোনা

আর আমি আমি জানি জানি চোরাবালি কতখানি গিলেছে আমাদের রোজ

আর আমি আমি জানি প্রতি রাতে হয়রানি , হারানো শব্দের খোঁজ

আর এভাবেই নরম বালিশে, তোমার ওই চোখের নালিশে

বেঁচে থাক রাত পরীদের স্নান

ঠোঁটে নিয়ে বেঁচে থাকার গান

আর এভাবেই মুখের চাদরে, পরিচিত হাতের আদরে

বেঁচে থাক রাতে পরীদের স্নান

ঠোঁটে নিয়ে বাঁচিয়ে রাখার গান…..",
Anupom Roy,বাড়িয়ে দাও,"বাড়িয়ে দাও তোমার হাত

আমি আবার তোমার আঙুল ধরতে চাই।

বাড়িয়ে দাও তোমার হাত

আমি আবার তোমার পাশেই হাঁটতে চাই।

বাড়িয়ে দাও, তোমার হাত, তোমার হাত…

কিভাবে কাঁচের দেয়াল,

যেন আটকে থেকে যায়,

কক্ষনো ফুরায় কথায়।

অনেক সন্ধ্যা বেলায়,

তোমার ক্লান্ত চুলের হাত,

ছোঁয়াও আমার মাথায়।

এখন কৃষ্ণচূড়ার আলোয়

আমাদের রাস্তা সাজানো

তোমার পাশেই আমায় পাবে,

তোমার রক্তে বানানো।

মনের ভেতর ঘরে,

কিছু পাথর জমানো

ভাঙতে চাইছি যখন।

পাহাড় বরফ ঢেলে,

মুহূর্ত গলানো

হয়তো যাবে তখন।

এখন কৃষ্ণচূড়ার আলোয়

আমাদের রাস্তা সাজানো

তোমার পাশেই আমায় পাবে,

তোমার রক্তে বানানো।

বাড়িয়ে দাও তোমার হাত

আমি আবার তোমার আঙুল ধরতে চাই।

বাড়িয়ে দাও তোমার হাত

আমি আবার তোমার পাশেই হাঁটতে চাই।

বাড়িয়ে দাও, তোমার হাত, তোমার হাত…",
Anupom Roy,আমি তারার মতো জ্বলব,"আমি তারার মতো জ্বলব,

তোমার কথা বলব,

দেখি আমায়, কে আটকায়?

আমি তোমার শরীরে,

চামড়ার গভীরে,

বয়ে যাই, কে আটকায়?

তোমার ethics থাকে পাহারায়, যতবার,

আমি তোমাকে দু হাতে পাই ততবার।

ভেবে দেখ অন্য সকাল,

নয়ত পর্দার আড়াল,

বুকের ভেতরে – এখনো, এখনো লাল।

ভেবে দেখ অন্য শহর,

কিংবা পরের বছর,

বুকের ভেতরে – এখনো, এখনো ঝড়।

আমি মেঘের মত একা,

আর তোমার সাথে দেখা,

যদি কোথাও হয়ে যায়

আমি ছুটে যাব আবার

কিছু থাক বা না থাক পাওয়ার

দেখি আমায়, কে আটকায়?

তোমার ethics থাকে পাহারায়, যতবার,

আমি তোমাকে দু হাতে পাই ততবার।

ভেবে দেখ অন্য সকাল,

নয়ত পর্দার আড়াল,

বুকের ভেতরে – এখনো, এখনো লাল।

ভেবে দেখ অন্য শহর,

কিংবা পরের বছর,

বুকের ভেতরে – এখনো, এখনো ঝড়। —",
