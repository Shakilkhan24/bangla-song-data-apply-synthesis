Writer,Title,Song
Shaon Akondo,উড়ছি কেন,"উড়ছি কেন? কেউ জানেনা! যাচ্ছি কতদূর?

আজন্ম এক পাপের বোঝা কাঙ্খিত ভাংচুর।

তোমার ভুবন তোমার মতন

যেমন ভোরের আলো।

আমার বসত অন্ধকারে

নিরব নিঝুম কালো।

ভালোবাসার মগ্ন চিতায়

পুড়ছি বছর কুড়ি।

তুমি আকাশ আমি যেন

লাটাইবিহীন ঘুড়ি।

এমন কপাল ও মন আমার

ধূসর নীলের দেশে,

দিন যাপনের অষ্টপ্রহর

স্বপ্নগুলো ভাসে।"
Shaon Akondo,বৃষ্টির গান,"বৃষ্টি পড়ে টাপুর টুপুর নদেয় এলো বান,

বানের জলে ভাসলো পুকুর ভাসলো আমার গান।

বন্ধু আইসোরে…

কোলেতে বসতে দেবো, মুখে দেবো পান।

ইষ্টি-কুটুম বৃষ্টি এলো সৃষ্টি হলো সুর,

ভালোবাসায় ভাসলো খেয়া— ঐতো পাখিপুর।

ইচ্ছে হলে এখন তুমি নাইতে পারো,

বৃষ্টিজলে নূপুর পড়ে গাইতে পারো,

এখানে সবাই স্বাধীন বাঁধনহারা,

এখানে সবই নতুন— অন্যরকম অন্যধারা।

টিবি ডাব টিবি ডাব টিবি ডিবি ডাব

বৃষ্টি পড়ে টাপুর টুপুর নদেয় এলো বান,

বানের জলে ভাসলো পুকুর ভাসলো আমার গান।

বন্ধু আইসোরে…

কোলেতে বসতে দেবো, মুখে দেবো পান।

বৃষ্টি পড়ে— টাপুর টুপুর টাপুর টুপুর টাপুর টুপুর টাপুর টুপুর

টিবি ডাব টিবি ডাব টিবি ডিবি ডাব"
Shaon Akondo,বাউলা বাতাস-১,"বাউলা বাতাস আউলা চুলে লাগলো দোলা

গান ধরেছে পথের ধারে আত্মভোলা।

সে গানে সুর থাকেনা লয় থাকেনা

এমন সে গান—

তবু সে মন কেড়ে নেয়, প্রাণ কেড়ে নেয়

এমন সে টান।

পারেনা সবাই হতে বিন্দুধারী

পুরুষের উৎস জানি শুধুই নারী।

দেহ আর দেহের সুরে মনের ভাষায়

আপনাকে খুঁজে বেড়াই ভালোবাসায়।

নিজেতেই লীন হয়ে যাই দিন সারাটা

সাথী সেই সংগিনী আর দোতারাটা।

আঁধারে মগ্ন প্রেমে চাঁদের সাথে

পেয়েছি তোমার দেখা শুক্লারাতে।"
Shaon Akondo,কাগজের নৌকা,"কাগজের নৌকা কেউ বানিয়েছে তা

চুপ চাপ ভাসিয়েছে জলে।

রেলগাড়ি ঝমাঝম, কেউ বেশি কেউ কম

নিজস্ব কথাটুকু বলে।

সন্ধ্যের মুখোমুখি কার মুখ দেয় উঁকি

কার কথা আজো বাজে কানে!

কেনো এতো খোঁজাখুঁজি, এতোদিন পরে বুঝি

জননী শব্দটার মানে।

সেই ঘর সেই বাড়ি,

দুষ্টুমি বাড়াবাড়ি—

তাঁর কথা কখনো শুনিনি

অবাধ্য ছেলেটাকে স্মৃতি কেনো পিছু ডাকে

ভালোবাসা মানেই জননী।

পাগলা ঘোড়া ছুটে ছুটে যায়।

দিনটা কাটে শুধু ব্যাস্ততায়

রাতটা কাটে গানে গানে—

রাতটা কাটুক গানে… পানে….."
Shaon Akondo,দূরে থাকা মেঘ,"দূরে থাকা মেঘ তুই দূরে দূরে থাক

যতটুকু পারা যায় সামলিয়ে রাখ

মন মন সে তো পাল ছেড়া তরী

যতদূরই যাক সে সবটুকু তোরই।

সবটুকু কতটুকু একরত্তির

সবকথা শেষ হলে এক সত্যির।

মুখোমুখি হতে হয় নির্ঘুম রাতে,

তুমি আমি সব্বাই সকলের হাতে।

তারপরও ওরে মেঘ দূরে দূরে থাক

ফাগুনের হাওয়া এলে সামলিয়ে রাখ।

মন মন সে তো কত কথা বলে

তার কথা শুনে কেউ ঝাঁপ দেয় জলে।

উড়ে এসে জুড়ে বসে এক সুখ পাখি

সুখ পাখি গান গায় কেউ শোনো তা কি!

কার গান কোন গান তুমি কিছু জানো?

জানো যদি তবে কেন এত কাছে টানো।

তারপরও ওরে মেঘ দূরে দূরে থাক

ফাগুনের হাওয়া এলে সামলিয়ে রাখ।

শ্রাবনের হাওয়া এলে সামলিয়ে রাখ।

দূরে থাকা মেঘ তুই দূরে দূরে থাক

উড়ে উড়ে উড়ে উড়ে দূরে দূরে থাক

উড়ে উড়ে উড়ে উড়ে দূরে দূরে দূরে দূরে"
Shaon Akondo,এমন যদি হত,"এমন যদি হত

আমি পাখির মত

উড়ে উড়ে বেড়াই সারাক্ষণ।

পালাই বহুদূরে

ক্লান্ত ভবঘুরে

ফিরব ঘরে কোথায় এমন ঘর।

বৃক্ষতলে শুয়ে

তোমার দুঃখ ছুঁয়ে

ঘুম আসেনা ঘুমও স্বার্থপর।

হঠাৎ ফিরে দেখি

নিজের মুখোমুখি

শূণ্য ভীষণ শূণ্য মনে হয়।

কী আর এমন হবে

কে পেয়েছে কবে

স্বপ্নগুলো স্বপ্ন হয়েই রয়।

হতাম যদি রঙিন প্রজাপতি

ফুলে ফুলে মাতামাতি।

দিনের আলো কাটে উড়ে উড়ে

তোমার আমার গানের সুরে।"
